,Comment,Climate
0,"Jeg er glad for tilsagnet om, at vores beslutningsforslag kan indgå i udvalgets arbejde, men der er jo en kæmpestor mangel i det her kommissorium for Skovpolitisk Udvalg, og det er vedrørende hele biodiversiteten. Altså, halvdelen af de truede arter, der findes i Danmark, hører til i de danske skove – halvdelen af de truede arter. Vi er på hælene, og vi er bagud som land i forhold til at passe på arter, som er ved at uddø. Hvorfor er det ikke med her? Kunne Venstre ikke være med til, at vi fik ændret det her kommissorium, så man fik kigget på biodiversiteten? Biodiversitet er jo et meget vigtigt element i beslutningsforslaget, så kunne Venstre støtte, at vi laver en beretning i udvalget om at pålægge ministeren, at kommissoriet skal indeholde biodiversitet? ",0
1,"Jeg kan kun støtte mig til det, ministeren nu har gentaget to gange – det plejer man, når man gentager, men har sagt to gange. Ministeren har den opfattelse, at biodiversitet selvfølgelig er en del af det kommissorium, og at det helt naturligt er en del af det arbejdsprogram, som det udvalg skal tage op. Jeg beklager, men jeg er faktisk enig i, at det jo også ligger i hele den indstilling her og i kommissoriet. Og man kan vel ikke sige andet, end at – ja... Nej. Jeg vil sige, at jeg simpelt hen mener, at det er dækket af det her, og det har jeg heldigvis ministerens ord for. ",0
2,"Kunne man så ikke spørge Venstres ordfører, hvis det er helt naturligt, at biodiversitet skal være en del af det her kommissorium? Ville det så ikke være en meget god idé lige at specificere det, altså lige præcisere, at biodiversitet selvfølgelig spiller en afgørende rolle for det her kommissoriums arbejde. Jeg har i hvert fald været glad for, at det er blevet sagt så tydeligt fra talerstolen i dag, at det er Venstres holdning, men kunne vi så ikke få det ord ind i kommissoriet, altså at biodiversitet selvfølgelig skal være en vigtig del, når nu over halvdelen af de truede arter er i skovene i Danmark? ",1
3,"Jeg kan sagtens forstå interessen. Jeg har selv personligt en stor interesse netop for det, som bliver nævnt her, nemlig at lade træerne stå og falde på den måde, at der kan være så meget liv i det hele som muligt. Så jeg forstår alt om, hvad der bliver sagt her. Men at det skulle udelukke, at udvalget skulle tage det op, fordi der ikke lige står ordet biodiversitet her, forstår jeg simpelt hen ikke, for jeg synes, at det er en helt naturlig ting for et udvalg, der skal arbejde med en fremadrettet skovpolitik, at man tager emnet med, og det har jeg også ministerens udtalelse for sker. ",0
4,"Vi kan godt blive enige om, at sådan et udvalg her skal løse mange opgaver på en gang. Nu vil jeg bare spørge Dansk Folkeparti: Er en af de opgaver – og er det en af Dansk Folkepartis prioriteter i de her kommende forhandlinger, som jeg kan høre at Dansk Folkeparti også ønsker – at de mange, mange dyr og planter, som er under et enormt hårdt pres, og hvoraf over halvdelen findes i vores skove, bliver en del af det her skovpolitiske arbejde? Ja eller nej? Er biodiversitet en af de ting, som Dansk Folkeparti vil arbejde for? ",0
5,"Tak for ordet. Jeg synes, det er interessant at høre, at der bliver talt om bagklogskab og arbejdet i Selvstyrekommissionen; ordføreren siger, at man måske godt kunne have fået emnet her ind i arbejdet i Selvstyrekommissionen i forbindelse med selvstyrets indførelse. Mener ordføreren ikke, at når aftalen nu er i hus i december, skal man sige, at nu skal forhandlingerne måske gøres færdige, fordi der er et stort behov for øget udledning for at skabe industriel vækst i Grønland? Og mener ordføreren ikke, at der er et behov for at lave en aftale inden COP15 rigsfællesskabets tre lande imellem? ",0
6,"Til det første vil jeg sige, at det er glædeligt, at også Det Radikale Venstre synes, det er lidt tåbeligt at pålægge danske virksomheder en så stor afgift, at de flytter til udlandet, for igen: Klimaforureningen er jo ikke kun lige et lokalt problem, den er et globalt problem, og specielt når vi taler luftforurening, har det det jo med at flytte sig. Som fru Margrethe Vestager sikkert ved, er der senere i dag et dagsordenspunkt om IRENA, som jo netop er en international organisation, der skal tage vare på samarbejdet om at fremme vedvarende energi i landene globalt set. Med hensyn til det sidste, altså hvad vi egentlig kunne forestille os i forbindelse med det pågældende sekretariat, synes jeg, vi skal afvente, hvad vi får af yderligere information fra energiministeren. ",0
7,"Tak. Vi kan helt tilslutte os det her forslag. Det er rigtig fornuftigt, at vi går med i IRENA, agenturet for vedvarende energi. Formålet med IRENA er at fremme vedvarende energi på et globalt niveau og plan, og det er et samarbejde mellem indtil nu 137 lande. Det er et godt forslag, som Venstre kan bakke et hundrede procent op om. Også i forhold til, at Danmark jo i forvejen er foregangsland med hensyn til vedvarende energi, ligger det helt i tråd med det, og udbredelsen af vedvarende energi til den øvrige verden er jo en dansk interesse, både for os som politikere og for industrien. ",1
8,"Tak, formand. Også vi kan tilslutte os at få ratificeret statutten for IRENA, Det Internationale Agentur for Vedvarende Energi. Når vi globalt står både med en klimakrise og en økonomisk krise, må man sige, at det jo grundlæggende er karakteriseret af, at intet land i verden er stærkt nok eller rigt nok eller har penge nok til at kunne håndtere den opgave selv. Netop derfor er institutioner også internationalt vigtige og særlig, når det gælder om at fremme vedvarende energi; det er jo helt afgørende for netop at tackle klimaudfordringen. ",1
9,"Tak for det, formand. Det er med stor glæde, at vi fra konservativ side også kan give samtykke til regeringen til, at Danmark ratificerer IRENA. Vi synes, det er et rigtig godt initiativ, og vi synes, at det er utrolig positivt, at Danmark jo allerede i forbindelse med etableringen af IRENA har spillet så progressiv og konstruktiv en rolle. Det er selvfølgelig også vores håb, at Danmark fortsat i det videre arbejde i IRENA vil indtræde i en position, hvor man netop sikrer, at vedvarende energi bliver noget, som er interessant for alle nationer. Det er kun godt for Danmark, fordi vi har førerpositionen på det her felt i forvejen. Tak. ",0
10,"Nu forholder jeg mig til lovforslaget. Det kan jeg forstå at skatteministeren synes er interessant ikke at gøre. Men jeg har så fået en klar beskrivelse nu af regeringens prioritering. Det ville være bedre at gøre det, som jeg har argumenteret for, og som Det Jordbrugsvidenskabelige Fakultet ved Aarhus Universitet siger. Det ville være bedre klimamæssigt, det sagde ministeren selv. Det er fair nok, og det er godt, at man er ærlig, når man udtaler sig her. Det, som regeringen så vælger, er at satse på, at man får en CO 2 -reduktion ved at fjerne natur. Det er jo bræmmerne, man skal have lov til at tilplante. Det vil sige, at det er biodiversiteten, der betaler prisen, kan man sige. Og man får mindre CO 2 -reduktion, end hvis man havde valgt at gå væk fra korn. ",0
11,"Det er til ministerens bemærkning om forslagets effekt på biodiversiteten. Jeg forstod ministeren sådan, at det her vil fremme biodiversiteten, og derfor vil jeg tillade mig at læse op fra bemærkningerne i ministerens eget forslag: »Hvis der er tale om tilplantning med flerårige energiafgrøder på tidligere ekstensivt drevne arealer eller naturarealer, vil virkningen for biodiversiteten samlet set være overvejende negativ, idet sådanne områder generelt indeholder større biodiversitet end arealer med flerårige energiafgrødekulturer eller andre monokulturer.« Så bemærkningen om, at det skulle fremme biodiversiteten, er ikke korrekt. ",0
12,"Jamen det er jeg da ked af at man ikke kan se. Det, jeg kan se, er en ret offensiv plan omkring en erhvervsklimastrategi, som i øvrigt så bliver fulgt op af en række yderligere initiativer over den kommende sæson. Mest ambitiøst er jo et strategisk udspil til, hvordan vi, oven på Klimakommissionen, får lagt en kurs, der bringer os helt fri af de fossile brændstoffer, hvilket jo nødvendiggør, at vi satser på andre vedvarende energiformer end dem, vi primært satser på nu, blandt andet vind. Så regeringen er jo parat med en stribe initiativer, og der er sådan set også lagt en tidsfølgeplan for, hvordan det rulles ud her cirka over det næste års tid. ",1
13,"Som jeg allerede har redegjort for, har vi en samlet overordnet ramme for kvælstofudledningen, som vi holder fast i. Med hensyn til tallene for pesticidforbruget må jeg beklage og sige, at dem har jeg ikke med mig, for lige nu behandler vi et helt andet lovforslag, nemlig gødningsloven, og derfor har jeg ikke de aktuelle tal med mig. Jeg kan selvfølgelig senere skriftligt oversende dem til Fødevareudvalget, hvis der er interesse for det. Men det, der jo er vigtigt, er, at vi holder fast i måltallet for pesticidforbruget. Vi laver så nu en ny beregning, så det bliver en mere reel beregning, og samtidig laver vi incitamenter til at få pesticidforbruget yderligere ned i Danmark set i forhold til, hvad det er i dag. ",0
14,"Til herre Per Clausen: Realiteten i EU's udmelding er jo, at EU siger 20 procent i 2020. Men under forudsætning af at der bliver en ambitiøs international klimaaftale, at den øvrige del af verden også er parat til at påtage sig et ansvar for at reducere udledningerne af CO 2  på et højt niveau, så er EU parat til at bevæge sig fra 20 til 30 procent Men det er ikke bare en blankocheck, vi udskriver. Det forudsætter jo, at resten af verden også påtager sig et ansvar, så EU ikke står alene med at løse klimaudfordringen. ",1
15,"Dansk Folkeparti er meget interesseret i, at vi bliver uafhængige af fossile brændstoffer fra den store verden, olie fra Mellemøsten og gas fra for eksempel Rusland og andre steder. Det er vi utrolig interesseret i, og vi vil til enhver tid støtte udviklingen af nye grønne teknologier. Det har vi også fremført flere gange, blandt andet fordi vi kan se, at der er store muligheder netop i at skabe grønne job og støtte den grønne industri. Jeg kan slet ikke se, at det, at vi roser regeringen og embedsværket og politiet og hjemmeværnsfolkene for, at de har givet basis for, at vi har kunnet gennemføre så god en COP15, har noget at gøre med, at vi ikke tager et ansvar for en grøn udvikling. Det gør vi bestemt. ",0
16,"Jeg kan ikke se, at det, jeg lige har sagt, skulle hindre et mindre forbrug af fossile brændstoffer, og jeg kan slet ikke forstå udsagnet om, at vi tager det fra en grøn industri og fører det over til noget diffust. Jeg er helt sikker på, at fru Anne Grete Holmsgaard ved alt om, hvad der rører sig på de grønne områder i forbindelse med nye ideer og nye tanker, så det var sådan set bare noget politikersnak herinde. Vi vil ikke udsætte reduktionen af forbruget, men vi vil lade reduktionen ske på den måde, at de nye teknologier i sig selv medfører et mindre forbrug, frem for at man sætter en eller anden fiktiv dato og siger, at for eksempel den 31. december 2010, 2011 eller 2012 reducerer vi lige pludselig olieforbruget til halvdelen. Det kan man jo ikke. ",0
17,"Med hensyn til udledningen fra dansk landbrug skal man jo ikke tage fejl af, at i forbindelse med »Grøn Vækst« er der altså lagt op til en reduktion på 19.000 t. Så det er altså helt forkert at sige, at dansk landbrug bare får lov til at svine, som det har lyst til. Det har dansk landbrug bestemt ikke lov til, og der bliver strammet meget op, i forhold til hvordan man bruger sin husdyrgødning fremadrettet. Der er store udfordringer på det område for at få det til at virke, men det skal nok lykkes, og dansk landbrug er rigtig godt, også i forhold til miljøet. ",1
18,"Jeg forstår sådan set godt logikken i Dansk Folkepartis argumentation. Dansk Folkeparti er modstander af, at man skal reducere CO 2 -udledningen; desto mere CO 2 -forurening, desto bedre for verden. Og derfor skal man selvfølgelig heller ikke indføre en skat, der kan reducere CO 2 -udledningen, det er klart. Men det, jeg vil spørge om, er: Hvad er Dansk Folkepartis holdning, når argumentationen er, at ikke alle lande er med? Hvad vil Dansk Folkepartis holdning så være til de anbefalinger, der kommer ud af G20-topmødet? For der kan vi jo godt sige at det ikke er alle lande, der er med i sidste ende. Vil Dansk Folkeparti gå imod dem? Er det sådan, at Dansk Folkeparti allerede i dag kan tage afstand fra det resultat, der vil komme ud af G20-topmødet i juni 2010? ",0
19,"Nu må jeg jo sige, at vores stillingtagen til, hvad man finder ud af på G20-møder, kommer an på, hvad det materielle indhold er, og ikke på, om det er G20-beslutninger eller forhandlingsresultater. Så må jeg også sige, at vi jo kommer meget vidt omkring i den her diskussion. Jeg var ret overrasket over at skulle høre, at det her var en CO 2 -reducerende skat – det ved jeg ikke hvordan den bliver. Selvfølgelig kunne man bruge provenuet på noget, som kunne reducere CO 2 -udledningen, men det er da ikke nogen CO 2 -reducerende skat, og jeg synes godt nok, at vi kommer vidt omkring, hvis vi også skal til at diskutere klimapolitik i den her kreds af skatteordførere. ",1
20,"Det vil sige, at vi er røget længere ned end til en 32. plads, hvis det er sådan, at det her står til troende, når de ting har talt for, at vi sådan set har en forbedring. For jeg er helt enig med ministeren i, at der ikke er tale om, at der er en forbedring af biodiversiteten, som undersøgelsen viser. Men ministeren bekræfter, at det faktisk står meget, meget værre til, end undersøgelsens konklusion med hensyn til vores placering viser. Derfor er det, jeg igen spørger: Synes ministeren, at han med sandfærdighed over for Folketinget kan understrege, at der er udvist rettidig omhu, og jeg taler her ikke bare om den nuværende minister, men også om den tidligere minister? ",0
21,"Det ved jeg ikke. Jeg ved heller ikke, om det vil fremme det mål, SF vil fremme. Når jeg går ind på Rejseplanen, er det, fordi jeg har besluttet mig for, at jeg skal et eller andet sted hen med kollektive trafikmidler, og hvis planen så pludselig opfordrer mig til at tage bilen og måske også til lige at tage naboen eller en henne fra nabovejen med, så er det slet ikke det mål, som SF gerne vil frem til, nemlig mindre CO 2 -udledning, man kommer frem til på den her måde. Så jeg ved umiddelbart ikke, om jeg synes, det ville være en god idé. ",0
22,"2010, altså i år, er jo året, hvor vi skulle have standset tilbagegangen i biodiversitet. Det er en stor opgave, og det er ikke lykkedes. Det er heller ikke lykkedes for så mange andre lande, men det er altså en stor opgave. Så man kunne jo godt undre sig over, at et så vigtigt område som § 3-beskyttelsen, altså naturbeskyttelsen af de områder, som EU ikke passer på for os, først tages op nu, 9 år efter regeringen kom til og samme år, som den skal leve op til kravet om at standse tilbagegangen i biodiversitet. Er det rettidig omhu? ",0
23,"Der har kontinuerligt været flere tiltag, og jeg synes, det også er vigtigt at fastholde ansvaret. Det er jo kommunernes ansvar at håndhæve det her. Jeg har nævnt flere konservative tiltag på miljøområdet, som også har været med til at styrke biodiversiteten. Jeg synes, det må stå klart for enhver, at der har vi faktisk været med til at give et løft. Men jeg vil så også sige, at de resultater ser man jo ikke lige fra den ene dag til den anden. Det sker over en længere årrække. Jeg hilser med stor tilfredshed – det synes jeg måske egentlig man skulle kvittere for, også i SF – at den her undersøgelse bliver iværksat, og jeg anerkender også den problemstilling, at vi mangler viden. Det synes jeg egentlig også at oppositionen burde anerkende. ",1
24,"Nu anede det mig nok, at statsministeren ikke ville ønske at svare på det spørgsmål. Så derfor vil jeg spørge, om det forhold, der har udviklet sig mellem Statsministeriet og Klimaministeriet, på noget tidspunkt har berørt, hvorvidt Danmark kommer til at købe udledningstilladelser uden for landets grænser, for så vidt angår CO 2 . Jeg spørger sådan set, fordi jeg tror, det vil være et stærkt signal op til klimatopmødet at sige: Vi har under alle omstændigheder  ikke  tænkt os at løse vores reduktionsforpligtelse ved at købe aflad uden for landets grænser. Og jeg tror så også, helt afset fra det, at det vil være vanskeligt at forklare danske skatteydere, at man skulle bruge skattepenge på det. ",1
25,"Først vil jeg starte med at takke ministeren for både den skriftlige og den mundtlige redegørelse. Den skriftlige synes jeg er letforståelig og letlæselig, og som en af ordførerne var inde på, har den tidligere været et digert værk, der kunne være lidt svært at forstå. Til gengæld er jeg faldet over en lille passus om ligestilling, som jeg gerne vil bede ministeren uddybe en lille smule og måske forklare, hvilket niveau vi ligger på. Det er den, hvor der står, at ministeren for ligestilling på vegne af de nordiske ligestillingsministere har sat fokus på køn og klimaforandringer med udgangspunkt i følgende: Kvinder og mænd påvirker miljøet forskelligt, og de to køn påvirkes forskelligt af klimaforandringerne. Jeg vil bare vide, om man kan få forklaret, hvilket niveau vi diskuterer det på. ",0
26,"Der er ingen tvivl om, at hvis vi skal have det her til at fungere og skal udnytte den større andel af vedvarende energi, der kommer i vores elnet, skal vi have transportsektoren involveret, og derfor synes jeg, det ville være lidt spændende, hvis ministeren kunne sige her, at der kommer initiativer, der kan være med til både at sikre, at der kommer en infrastruktur, som kan udbrede elbiler geografisk i Danmark, og at der også kommer et incitament i forhold til elbilerne, så man også på længere sigt kan se en fordel i at investere i dem. Kunne vi her få en lille uddybning af, hvilke tanker ministeren gør sig inden for transportområdet angående elbiler og måske elektrificering af den kollektive transport? ",1
27,"Jeg kan forstå, at ministeren er glad for, at man har fundet et internationalt miljømærke, som alle danske fiskere, der overholder lovgivningen, kan blive omfattet af. Det kan man da også være glad for, men hvorfor vil fødevareministeren ikke derudover være med til at hjælpe nogle af de fiskere, som bruger nogle redskaber, som er ekstra skånsomme, og som fisker på en måde, der bruger mindre brændstof, end andre gør? Hvorfor vil ministeren ikke være med til at hjælpe dem til at få et mærke, der klart sender  det  signal? Altså, hvad er forklaringen på, at ministeren ikke vil hjælpe dem, der går i spidsen i forhold til at tage hensyn til miljøet, også i forhold til andre danske fiskere? ",0
28,"Jeg kan forstå på herre Bjarne Laustsens spørgsmål og tale, at herre Bjarne Laustsen ikke har opdaget, at vi har haft en brændstofspakke, så der er kommet meget mere energirigtige motorer i mange fiskerbåde, og dermed kan vi sige, at forbruget af energi til at fange fiskene er meget anderledes, end det var før. Der er sket meget på det område. Man kan også se, at det er gået helt forbi herre Bjarne Laustsens opmærksomhed, at de både, der sejler længere ud på havet, og som ikke alle sammen er blå som i herre Touborgs terminologi, foretager både rensning og pakning og frysning, og når fiskene kommer ind, er de jo næsten ligeså gode som dem, man måske har trukket op lidt ude i havet. ",0
29,"Jeg vil gerne spørge ordføreren, om der slet ikke er noget, man vil være med til at diskutere. Man er bare tilfreds med alt det, som branchen selv finder på. Forbrugernes synspunkter skal vel også vægte i den her sag. Derfor vil jeg gerne spørge: Er Dansk Folkeparti fuldstændig ligeglad med, hvad det er for nogle redskaber, man fisker med, eksempelvis bomtrawlere? Er man også fuldstændig ligeglad med, hvor meget brændstof de bruger for at fange et bestemt kilo fisk? ",0
30,"Jeg hører ministerens svar sådan, at man godt kunne have brugt de 400 million kroner på en sådan måde, at vi var blevet fri for endnu flere fossile brændsler end det, vi bliver med den måde, som regeringen, Venstre, Konservative og Dansk Folkeparti nu har aftalt. Mit spørgsmål er på den baggrund så: Hvis ministeren havde været minister dengang, da man indgik finanslovaftalen, havde klima- og energiministeren så arbejdet for, at de 400 million kroner ville være blevet anvendt på en sådan måde, at vi havde fået den maksimale effekt for at gøre det her land uafhængigt af fossile brændsler, altså den maksimale effekt for at reducere vores CO 2 -udslip, i modsætning til den løsning, der faktisk er kommet ud af finanslovaftalen? ",1
31,"Jeg forstod på ordføreren, at det var sådan en helt grundlæggende præmis, som ordføreren var uenig i, og at han derfor afviste forslaget. Altså, klimaforandringerne er her – det forstod jeg at vi er enige om. Vi er bare ikke enige om, hvorvidt mennesker har haft noget at gøre med, at de klimaforandringer er der. 99 procent af verdens forskere og FN's klimapanel siger, at her har vi et problem, som for den største del af det er menneskeskabt, og der må jeg bare spørge: Hvor var Dansk Folkeparti henne, da alle de rapporter blev offentliggjort? ",0
32,"Nu har vi jo sådan set ikke en plads i IPCC, men havde vi haft det, ville vi selvfølgelig have fremført vores argumenter. Og en af årsagerne til, at der ikke i det panel er forskere, som har en kritisk tilgang til det, er jo, at IPCC er oprettet udelukkende med det formål at afklare, hvorfor klimaændringerne er menneskeskabte. Så det betyder jo, at der ikke har været nogen kritisk tilgang i det pågældende panel fra andre forskere, som har andre modeller for, hvad årsagerne til klimaforandringerne er. ",0
33,"Nu startede herre Lars Christian Lilleholt med at sige: Når eksperterne siger sådan, så gør vi sådan. Men det gælder altså ikke Klimakommissionen. Hvis de nu siger, at Danmark fint kan være fri af fossile brændsler i 2050, eller hvis de nu siger, at de kan være ude af vores varmeforsyning i 2035, er det så ikke det, Venstre gør til sin politik? Eller duer eksperterne ikke, når det er sådan, at det ikke harmonerer helt med, hvad man synes er sjovt? ",1
34,"Tak for det. Forslaget her handler om, at Socialdemokraterne nu vil bruge 400 million kroner over de kommende år til at etablere 20.000 ladestationer og 2.000 lynladestationer. Jeg synes, det er meget vigtigt, at vi handler med forsigtighed og gør det rigtige på det her område. Vi kender ikke teknologien endnu, i forhold til hvad de store bilselskaber vil vælge angående opladning af elbiler, og det er også helt afgørende, at vi vælger en infrastruktur, der gør, at vi tænker vedvarende energi ind i vores elbiler. Det er jo en helt afgørende forudsætning, og det er overhovedet ikke tænkt ind i det her forslag, og derfor må Venstre afvise det. ",0
35,"Der er jo ingen tvivl om, at eftersom det her er det helt rette valg i forhold til at gøre noget for dem, der har behov for at bruge trafikken og transporten for at komme på arbejde eller bare pendler af andre grunde, er det jo klart, at det her gør vi ikke, fordi vi har en forventning om, at ingen benytter det. Men det, som jeg synes er meget vigtig at vi gør i den her sammenhæng, er, at vi passer på, at vi ikke får løse ender til at hænge i luften, såsom hvad en stigning i grunden er. Må jeg ikke minde om, at det jo er en relativt meget beskeden stigning i CO 2 -udledningen, der svarer til 0,16 procent, i forhold til hvis man ikke udvidede motorvejen. Det synes jeg faktisk er et rigtig godt valg at træffe. ",0
36,"Men vi står jo i den situation nu, at vi i EU-landene – også i Danmark – har et CO 2 -udslip, der er alt for stort. Vi har også et ressourceforbrug, der er alt for stort i forhold til det, der er plads til, hvis vi skal have en eller anden form for økologisk balance bare på halvlang sigt. I den situation må ministeren vel være enig med mig i, at det ikke er udtryk for høje ambitioner, at man henviser til fortidens bedrifter og til det langsigtede mål, men at det afgørende er, hvad man vil gøre de næste 10 år for at reducere CO 2 -udslippet, så man kan stoppe de accelererende klimaforandringer, der er på vej. Det var vel det, der ville karakterisere en ambitiøs politik, hvis man havde et bud på det. ",1
37,"Tak. Jeg vil godt lige bide mig lidt fast i dette, at det netop er en strategi. Vi har jo tidligere fået lagt en række strategier, som har haft større eller mindre held. Vi havde også en strategi, der handlede om, at vi skulle opnå nogle målsætninger for biodiversitet her i 2010, som jo absolut ikke er opfyldt. Så vi er meget optaget af, hvordan vi kan sikre, at dette ikke bare bliver ved ordene, men at vi rent faktisk også får det udmøntet. Så jeg vil godt høre ordførerens synspunkt i forhold til dette, at der ikke ligger nogen klare forventninger til, hvornår sektorlovgivningen skal være på plads. Altså, strategien skal være på plads i 2012, men der ligger ikke nogen krav i forhold til sektorloven. ",0
38,"Helt overordnet vil det jo altid være sådan, at man, når det gælder en problemstilling som klima, som påvirker mange forskellige politikområder, naturligvis må gå til flere forskellige ministre. Det kommer man heller ikke uden om i en britisk kontekst, uanset om man har en klimalov eller ej. Jeg tror altså, at man skal se det på den måde, at udfordringen også med at få omstillet Danmark til at blive uafhængig af fossile brændsler er så betydelig, at det altså er vigtigt, at den bliver integreret i de enkelte politikområder såsom transport, såsom boligområdet, som vi allerede har været inde på. Så på den måde kommer der altså ikke til at være nogen klimazar, uanset om man får en klimalov eller ej; det vil være et emne, der vil være mange forskellige steder. ",1
39,"Hvordan Danmarks påvirkning af klimaet i verden er? Den er meget negativ. Vi er et af de meget rige lande i verden, og vi er et af de lande, som per indbygger udleder rigtig meget CO 2 , så derfor er vi et af de lande, som virkelig skal lægge sig i selen for at blive meget, meget bedre i forhold til klimaet. Vi skal have reduceret vores CO 2 -udledning, vi skal have lavet mere vedvarende energi, og vi skal i det hele taget blive meget mere klimavenlige i Danmark. ",1
40,"Danmark er i en økonomisk vanskelig situation lige nu, men det er jo alene – alene – at betragte som et udsving i forhold til resten af verden. Hvis ordføreren havde stået nede i Mali sammen med mig og set konsekvenserne af klimaforandringerne, når regnen udebliver i et lille landbrugssamfund, hvor man ganske enkelt ikke får mad på bordet, fordi der er klimaforandringer – så ville han forstå, at der er temmelig stor forskel mellem rigdommen i Danmark og i Mali og mellem rigdommen i Danmark og i en lang række lande i verden. Det er faktisk det, der er det væsentlige, og det er derfor, Danmark har en forpligtelse. Og hvad er det for en forpligtelse, vi har? Jo, det er, at vi skal være fuldstændig fri for fossile brændsler i 2050. Det er målsætningen. ",1
41,"Gør det slet ikke noget indtryk på SF's ordfører, at den udledning, Danmark præsterer, er så minimal? Det er ikke, fordi vi ikke skal forsøge at gøre et eller andet ved det, men der skal altså være mening med galskaben, og der skal være fornuft i tiltagene. Med den hast, venstrefløjen siger at vi skal gå fra det forbrug af fossile brændstoffer, vi har nu, og over til vedvarende energi og lynhurtigt reducere alting, jamen altså, det er jo kropumuligt, det er jo kropumuligt. Gør det ikke indtryk, at det er minimale mængder, Danmark leder ud? ",0
42,"Jeg synes ikke, det skorter på dansk forpligtelse, for vi har jo forpligtet os på en række områder. Nu er det jo ikke miljø- og vanddirektiver, vi diskuterer lige nu, men når jeg refererede til »Grøn Vækst«, var det, fordi der i »Grøn Vækst« netop er en bemærkning om, at vi har en ambition om så hurtigt som overhovedet muligt at give et bud på, hvornår vi bliver uafhængige af fossilt brændsel. Det er den ene ting, og en anden ting er, at der jo i »Grøn Vækst« netop også er nævnt en reduktion på omkring 800.000 t af CO 2 -emissionen. ",1
43,"Jeg vil godt spørge, om herre Jens Kirk ikke kan bekræfte, at de penge, som er afsat til tilskud, hvis man skrotter et gammelt oliefyr, kan man sådan set bruge til at købe et nyt oliefyr for. Der er jo ikke nogen betingelser om, at pengene skal gå til noget, der handler om vedvarende energi. Det andet, jeg godt vil spørge herre Jens Kirk om, er: Når der nu ikke sker noget ude i den virkelige verden med hensyn til det her med energirenovering, hvad er forklaringen så? Tror herre Jens Kirk på, at det er kampagner, der skal til, at kampagner vil rykke ved, hvad der sker ude i den virkelige verden? Eller er herre Jens Kirk trods alt stadig væk så meget jyde, at han inderst inde godt ved, at gulerødder, økonomiske incitamenter, godt kan virke? ",0
44,"Jeg vil bare sige til det med oliefyr, at jeg tror, at herre Jens Kirk i hvert fald ikke skal begå den fejl at tro, at laver man en skrotningsordning for gamle oliefyr, der fører til, at folk køber nye oliefyr, betyder det, at vi så kommer ud af afhængigheden af fossile brændstoffer, og at vi får vedvarende energi, for det er der ingen automatik i – måske nærmere det modsatte. Jeg vil godt igen spørge herre Jens Kirk om det, som var kernen i mit første spørgsmål: Når det nu ikke er det, at det er svært at låne penge billigt nok, der gør, at der ikke sker nogen egentlig bevægelse på det her område ude i den virkelige verden, hvad er forklaringen så, og hvad skal der til? Er herre Jens Kirk enig i, at det, der skal til, er det, som ministeren siger, nemlig en informationskampagne? ",0
45,"Det fremgår jo af forslaget, at man skal kunne låne op til 25 procent til investeringerne. Totalt set tror jeg simpelt hen ikke på, at det vil reducere den totale energiudgift, en husstand har, når man låner til en sådan ting. Jeg tror ikke på, at det hænger sammen. Jeg tror, at det totalt set alligevel vil ende op med, at husholdningerne får en øget udgift, blandt andet også – hvilket jeg vil erkende at Enhedslisten ikke har indflydelse på – fordi energipriserne fremover stiger kraftigt. Men det er sådan set også derfor, jeg har fastslået, at vi er meget interesseret i, at vi gør os fri af fossile brændstoffer. Men altså, det skal ske i en takt, som det danske samfund kan kapere. ",0
46,"Det er bare lige for at rette den misforståelse, som herre Per Clausen jo åbenbart har givet udtryk for i forbindelse med regeringens klimakommission. Jeg sagde ikke, at man slavisk ville følge Klimakommissionens anbefalinger, det er jo trods alt en politisk proces, der skal være på baggrund af dem. Det, jeg sagde – og det synes jeg er væsentligt – var, at vi ikke bare kommer med et bud på, hvornår Danmark kan være fri for fossile brændsler, men vi kommer også med et bud på hvordan – eller det gør kommissionen – og på den baggrund kan vi så træffe fornuftige politiske beslutninger. ",1
47,"Det er jo rigtigt, at økologisk landbrug ikke fylder halvdelen af dansk landbrug, det fylder vel en 6-7 procent, men det var sådan set mere princippet, jeg var interesseret i. Nu er 6-7 procent jo heller ikke helt ligegyldigt i forhold til den udledning, der foregår, men jeg var mere interesseret i princippet. Synes Dansk Folkeparti virkelig, det er rimeligt, at hver gang en landmand vil omlægge og spare vandmiljøet for en forøget kvælstofudledning, betyder det bare, at en anden landmand kan forøge forbruget, og at man dermed overhovedet ikke får noget ud af at få flere økologer? Synes ordføreren virkelig, det er en rimelig måde at gøre tingene på? ",0
48,"Jeg er altså af den holdning, at hvis man nedsætter en kommission til at udrede et stykke arbejde, skal der også være et reelt argument for, at man netop nedsætter kommissionen. Den miljølovgivning, som vi har i Danmark, gælder nu, gælder efterfølgende og gælder også for de større landbrug. Så vil jeg gerne orientere om, at på et større landbrug, som får lavet en VVM-redegørelse, som får lavet en miljøgodkendelse, er der langt, langt mere styr på netop udledningen fra virksomheden; der kender man resultatet af det, inden man begynder produktionen. Der, hvor man lægger grænsen under den, der gælder ved en miljø- og VVM-godkendelse, har man ikke kontrol med udledningen og med, hvor stor udledningen er. Så der er også styr på hele miljøkonsekvensen i forbindelse med »Grøn Vækst«. ",0
49,"Gør det slet ikke noget indtryk på herre Lars Christian Lilleholt, at der faktisk langt ind i de borgerlige partier foregår en debat om, hvorvidt den beslutning, man traf tilbage i 2004, var fornuftig, altså at man siger: I den nuværende situation med forsyningssikkerhedsproblemer og risiko for, at Danmark kan komme i en vanskelig situation med at skaffe sig energi i en omstillingsproces i forhold til vedvarende energi, ville det være godt at have et statsligt selskab, der langt mere agerede offensivt for at varetage nogle af de her energipolitiske målsætninger, som vi har i Danmark? Gør det overhovedet ikke noget indtryk på herre Lars Christian Lilleholt? Er det bare sådan, at beslutningen i 2004 var den helt rigtige beslutning, og at den slet ikke står til diskussion? ",1
50,"Når ministeren siger, at der er gode takter i det her, betyder det så, at ministeren rent faktisk vil være med til at sætte et årstal, som vi har gjort her, og sige: I 2050 skal vi være hundrede procent baseret på grøn energi i Danmark? Og i 2035 skal vi have en el- og varmeproduktion, som er hundrede procent baseret på grøn energi, så det faktisk kun er transportsektoren, vi efter 2035 accepterer benytter fossile brændsler? Kan ministeren være enig i den ambitiøse målsætning, der ligger her? ",1
51,"Jamen jeg er helt enig i, at Danmark skal blive uafhængig af fossile brændsler, og jeg kan da kun sige, at jeg er imponeret over, at man har den viden til at sige, hvordan det så konkret skal gøres, og især også, hvornår det så konkret skal ske. Der er jeg nu engang sådan indrettet, at når man har nedsat en Klimakommission, ønsker jeg altså at se det resultat først. Det er jo altså en meget, meget kompliceret problemstilling om, hvordan vi knækker den grønne kode. Så det synes jeg sådan set er en måde at føre god politik på, nemlig at man siger: O.k., nu nedsætter vi en kommission med kloge hoveder, og først derefter ser vi så på, hvad der skal være målsætning, og hvad der skal være i værktøjskassen. Alt det andet vil set fra min stol være ret hovsaagtigt. ",1
52,"Jeg vil godt starte med at sige, at der jo ikke kan være meget hovsa i at bede om et svar på, hvornår Danmark skal være ude af de fossile brændsler, da det er sådan cirka 4 år siden, at den tidligere statsminister sagde, at Danmark skulle være det. Altså, 4 år er dog trods alt et stykke tid, hvor man godt kunne have gjort sig nogle overvejelser. Men jeg vil gerne spørge klimaministeren, om hun har fantasi til at forestille sig, at målet med at komme ud af de fossile brændsler i energiforsyningen kan være senere end 2050. ",1
53,"Der er ingen tvivl om, at Danmark skal handle, og at Danmark også skal langt ned med hensyn til vores CO 2 , og der er da ikke nogen forskel på, hvad min forgænger siger, og hvad jeg siger. Det er selvfølgelig også klart nok, at det mål, som EU-landene så er blevet enige om, er et fælles mål. Så kommer selvfølgelig efterfølgende diskussionen om, hvad de enkelte lande så skal tage af mål. Jeg tror, det er meget vigtigt her at sige, at det, som jeg jo arbejder for som klima- og energiminister, sådan set med hensyn til det europæiske er, at det, vi gør i Danmark, skal vi også gøre på europæisk plan. Selvfølgelig skal man også på europæisk plan arbejde for, at man i stigende grad bliver uafhængig af fossile brændsler. ",1
54,"Tak også for det spørgsmål og også tak for kommentaren vedrørende Folketingets formand. Nej, det skal man ikke forvente. Man skal ikke forvente, at atomkraft kommer til at indgå i regeringens udspil. Der foreligger jo så også en folketingsbeslutning om det. Man må så helt overordnet, når vi ser på Danmark, sige: Hvad er det, Danmark har, og hvor er det, Danmark har noget at byde på? Det har vi det i høj grad inden for vedvarende energi. Det er det, som vi er kendt for. Det ville simpelt hen ikke passe ind i strukturen, hvis man pludselig begyndte at få atomkraft ind i den, så det er altså ikke en teknologi, jeg vil ty til. ",0
55,"Må jeg så spørge, om ministeren finder det nyttigt, at fremtrædende medlemmer af Venstre, Det Konservative Folkeparti og Dansk Folkeparti promoverer atomkraft på den her måde, netop når ministeren henviser til, at der er en folketingsbeslutning om det, at atomkraft ikke bidrager til dansk erhvervsudvikling, og at der er masser at satse på, når det kommer til vedvarende energi. Er det så gavnligt for klimadebatten og for engagementet og for virksomhedernes muligheder for at disponere langsigtet, at så fremtrædende medlemmer er så skeptiske over for, om det kan lade sig gøre at gå vejen mod den vedvarende energi? ",0
56,"Så vil jeg bare gentage mit spørgsmål, for jeg tror, at det er vigtigt, at man, når man har en diskussion om, hvad der skal ske i de kommende år, ligesom er enig om, hvad der er udgangspunktet for debatten. Jeg vil gerne spørge ministeren om, hvordan hun forestiller sig at vi i Danmark skal kunne reducere vores CO 2 -udslip med 85-90 procent i 2050, hvis vi stadig skal benytte os af fossile brændstoffer. Man kunne også udvide spørgsmålet og spørge ministeren, om hun forestiller sig, at enhver form for kødproduktion skal være afskaffet i Danmark. For hvis det ikke er det at udfase de fossile brændstoffer, der er redskabet, hvad er så redskabet? ",1
57,"Redskabet er da naturligvis, at vi skal udfase de fossile brændsler. Det, der bare er spørgsmålet, er jo så, hvor hurtigt og i hvilken takt. Der går jeg også ud fra at vi er enige om, at man ikke fra den ene dag til den anden kan afskaffe kul, for så er der altså nogle steder, hvor vi går hen og får nogle gevaldige problemer. Det kan godt være, at vi ikke er enige om det, men det er i hvert fald sådan, jeg ser på det. Men hvad er det, vi skal? Ja, vi skal have mere vindenergi, vi skal have mere biomasse, vi skal arbejde mere med energieffektivitet. Det er de knapper, som vi i høj grad kommer til at dreje på. ",1
58,"Altså, nu kan man jo reducere CO 2 -udslippet på mange forskellige måder. Helt overordnet, når man skal være uafhængig af fossile brændsler, er der altså også – det kan godt være, at vi ikke er enige om det – mulighed for at benytte sig af kvotehandel, og der er jo også mulighed for at benytte sig af CCS. Så der er altså forskellige elementer, man her kan kaste sig ud i. Som jeg også svarede på det forrige spørgsmål, er det med de 85-90 procent den overordnede målsætning, og så skal man jo så efterfølgende i blandt andet EU-regi blive enig om byrdefordelingen. Men at Danmark kommer til at tage en fair andel af det, kan jeg så sandelig godt bekræfte. ",1
59,"Nu er det jo sådan, at når vi ser overordnet på de forskellige mål, som Danmark har sat sig, er de altså ambitiøse. Jeg går ud fra, at vi er enige om, at Danmarks mål vedrørende vedvarende energi er et ambitiøst mål. Jeg går ud fra, at vi er enige om, at det mål, vi har inden for hele Kyotosystemet, også er et ambitiøst mål i EU-regi. Så at Danmark vælger og har en ambitiøs linje, mener jeg ikke man kan sætte spørgsmålstegn ved. Men at vi skal længere, det er der så heller ingen tvivl om. For når man skal være uafhængig af fossile brændsler, skal man jo altså gøre mere, end vi gør i dag. ",1
60,"Jeg går ud fra, vi er enige om, at når vi kigger på Danmarks mål for vedvarende energi, ser vi, at vi har et af de mest ambitiøse mål. Jeg går også ud fra, vi er enige om, at vi, når vi kigger på, hvad Danmark skal gøre uden for det kvotebelagte område, ser, at Danmark også der har et af de mest ambitiøse mål. Men igen, det er også sådan, som jeg har redegjort for, at Danmark skal gøre endnu mere, og det skal vi jo især, fordi det her jo ikke kun drejer sig om klimaet. Det drejer sig i høj grad også om forsyningssikkerhed, og det drejer sig om, at Danmark skal bevare de førerpositioner, vi har inden for grøn vækst. Det kan for eksempel være et område som vindmølleindustrien. ",1
61,"Det er jo svært at tage som andet end en bekræftelse af, at Danmark skal følge EU's mål, men hermed bliver vores grønne forspring, sammenlignet med resten af EU, jo også bare et nul. Hvis ikke vi lægger an til at reducere vores CO 2 -udledning mere, end resten af EU gør, så forsvinder enhver form for grønt forspring, vi måtte have haft. Derfor vil jeg spørge ministeren: Er ministeren – for nu at lægge an til noget af det andet, der har været oppe i debatten – enig med De Konservatives energiordfører, herre Jakob Axel Nielsen, når han siger, at vi kun kan blive helt fri af de fossile brændsler og komme helt ud af CO 2 -udslippet, hvis vi bruger atomkraft? ",1
62,"Altså, den første udlægning af mit synspunkt synes jeg godt nok var lidt af en tilsnigelse, da jeg netop var inde på at sige, at Danmark jo har sat sig et af de mest ambitiøse mål inden for vedvarende energi, og at vi vel at mærke er meget, meget tæt på at indfri det mål. Danmark har også sat sig de mest ambitiøse mål, når det gælder om at reducere uden for det kvotebelagte område. Og Danmark ligger også fint dér med hensyn til at indfri det. Så jeg synes altså, at det er lidt af en tilsnigelse at sige, at vi ikke fører nogen ambitiøs politik. Det var præcis ikke det, jeg sagde. Det sidste kan jeg igen svare meget direkte på: Atomkraft indgår ikke i min overordnede vision for Danmarks fremtidige energiforsyning. ",0
63,"Nu hedder det jo »Klima Danmark 2050 – en energivision«, men det kunne lige så godt have heddet en erhvervsvision. Hvad var det så, vi blev mødt med fra klimaministerens side? Det var, at der da var gode takter, men at værktøjskassen manglede, herunder som det sidste pengene. Derfor er jeg nødt til at spørge klimaministeren om det afsnit, som er i denne aftale, hvori der henvises til, at Ingeniørforeningen og Teknologirådet i Danmark har foretaget forskellige undersøgelser, der viser, at det er samfundsøkonomisk fordelagtigt at omstille Danmarks energiforsyning til vedvarende energi. Er ministeren uenig i dette udsagn? Er det her, vi skal forstå, at man netop er i stand til at sige, at så mangler pengene? ",0
64,"Jamen jeg er enig i, at der skal ske mere, og det hænger selvfølgelig også sammen med, at vi har sat os det mål, at Danmark skal være uafhængigt af fossile brændsler. Men jeg er altså ikke enig i, at det så ser skidt ud, for nu at sige det meget direkte, og der kan man jo bare se på vores mål vedrørende vedvarende energi, hvor vi jo altså så i henhold til fremskrivningen er tæt på at indfri det – selvfølgelig skal der også ske noget mere dér. Når vi ser på området uden for det kvotebelagte område, som vi jo blandt andet også diskuterede i sidste uge, ser vi, at Danmark jo ligger sådan, at vi overopfylder indtil 2015; men derefter skal der naturligvis gennemføres flere initiativer, og det er igen under overskriften: Danmark skal være uafhængigt af fossile brændsler. ",1
65,"Jamen jeg vil da gerne medgive, at vi også skal være hurtige fremover, og det hænger igen sammen med vores overordnede vision om at blive uafhængige af fossile brændsler. Der synes jeg også, det er vigtigt, at vi siger, at det her jo ikke kun skal foregå i Danmark, det skal i høj grad også foregå på europæisk plan, som herre Per Clausen også var lidt inde på. Og derfor ligger det jo også i den danske politik, at det gælder om at få skabt de rammevilkår på europæisk plan og om at blive enige om, at den langsigtede vision skal være, at man skal blive uafhængig af fossile brændsler. ",1
66,"Nu er det jo lidt svært sådan at love på forhånd, at man vil følge en kommissionsrapport, som man naturligvis ikke har haft mulighed for at se. Det er jo sådan, som jeg var inde på for lidt tid siden, at Klimakommissionens anbefalinger først vil ligge senere på året, og derefter vil regeringen komme med en plan for – selvfølgelig med afsæt i analysen fra Klimakommissionen – hvornår og hvordan Danmark kan blive uafhængigt af de fossile brændsler. Rækkefølgen er altså sådan i tænkningen, at først kommer Klimakommissionens rapport, og derefter kommer så regeringens oplæg. Det ville jo heller ikke give meget mening at nedsætte en kommission, hvis man bare handlede, før Kommissionen var færdig. ",1
67,"Jamen så lad os lade være med at kalde det en solostrategi, men en solohandlingsplan. Så fastholder jeg, at det ikke er en solohandlingsplan, der er behov for. Geotermi er godt, men jeg mener, at det skal ses i sammenhæng med, hvordan man kan bruge det sammen med biomasse, med vind, med sol og muligvis også med fossile brændstoffer, og hvordan det skal spille ind i den samlede energiforsyning. Derfor får man et fragmenteret billede, hvis man siger: Nu skal vi alle sammen løbe den vej efter geotermi, og så kommer der noget andet i næste uge, så skal vi alle sammen løbe den vej. Lad os løbe den samme vej, når vi har et samlet overblik over alle mulighederne. ",1
68,"Sagen er jo den, at vi alle sammen er interesseret i, at vi på et eller andet tidspunkt – oppositionen har sagt 2050, regeringen har ikke sat årstal på endnu – bliver uafhængige af fossile brændstoffer. Det er en enorm energipolitisk omvæltning, der skal til for at opfylde det mål, som vi er enige om. For at opfylde det mål er det meget klogt at lytte til nogle eksperter, der fortæller om de mange muligheder, vi har, for at blive selvforsynende og fossilfri. De skal spille sammen. Så vi risikerer simpelt hen at gøre det samme arbejde to gange, hvis vi ikke bare kan vente til september måned, inden vi får nogle kloge menneskers udsagn om, hvordan vi laver en samlet plan. Det er alt, hvad jeg beder om. Det kan vel ikke være så dumt? ",1
69,"Det gør vi i allerhøjeste grad. Der er ikke noget at skamme os over. Danmark er helt i front med hensyn til vedvarende energi. Vi er blandt de lande i Europa, der har den højeste andel af vedvarende energi i vores energiforsyning, og vi er blandt de lande i Europa, der i forhold til vores lands størrelse har den største eksport af energiudstyr. Det skyldes jo ikke mindst, at vi har en meget, meget ambitiøs klima- og energipolitik, at vi er et forbillede for andre lande. ",1
70,"Venstre har ved flere lejligheder, senest i klima- og energiministerens tale her i dag, klart og tydeligt sagt, at vi ønsker et fossilfrit Danmark. Vi har bedt en Klimakommission om at vurdere, hvornår det kan lade sig gøre, og vi har givet tilsagn om, at når den redegørelse kommer fra Klimakommissionen, er vi også indstillet på at tage de nødvendige politiske initiativer, der skal til for at sikre, at Danmark bliver fri af de fossile brændsler. Men vi går i Venstre ikke ind for bare at slå om os med årstal. Vi vil være sikre på, at de mål, vi skal nå, også er realiserbare og gennemførlige. ",1
71,"Jeg tror egentlig godt, at man kunne kritisere oppositionens partier for at være uambitiøse, når vi siger, at vi senest i 2050 gerne vil være fri af energi produceret på fossile brændsler. Jeg kan forstå, at ordføreren finder, at det er alt, alt for forhastet. Ordføreren finder det helt uansvarligt at gå så hurtigt frem, når nu der er billigt kul og olie at bruge af. Jeg vil gerne sætte spørgsmålstegn ved det der med den billige kul og olie, men lad det så være. Betyder ordførerens udsagn i dag, at hvis regeringen kommer med et mål, der ligner oppositionens mål, er Dansk Folkeparti imod, og at regeringen ikke vil have flertal for den omstilling af Danmark til et samfund, der baserer sig på andre brændstoffer end olie, kul og gas, hvis det årstal, der sigtes mod, er 2050? ",0
72,"Tak. Jeg synes, vi skal vurdere det ud fra det synspunkt, ud fra de fakta, at hvis vi har nogle effektive fossilt fyrede, kulfyrede kraft-varme-værker i dag, som måske trænger til en reparation om 5 år eller 10 år, så skal den gennemføres, for jeg tror overhovedet ikke på, at vi i løbet af 5-10 år kan få 50-80 procent VE-forsyning i Danmark. Det tror jeg simpelt hen ikke på, så derfor vil jeg ikke nu sige, at det skal vi ikke gøre, det skal fuldstændig udelukkes, for så får vi simpelt hen huller i energiforsyningen, og det er jeg ikke interesseret i. ",0
73,"Nu er den navnkundige Stern jo økonom, og den rapport, han har lavet, har fået stor kritik for ikke at være sammenhængende, sådan videnskabelig-teknisk, fordi han kun taler økonomi. Jeg tror heller ikke helt på, hvad han fremkommer med. Igen omkring de der 2050-tal og det at få det fremmet, jamen vi er da interesseret i at fremme vedvarende energi. Der er ingen problemer i det, men igen tror jeg bare ikke på, at det kan ske med den hast og med de elementer, som venstrefløjen fremfører, nemlig at vi lynhurtigt skal få lukket alle kulkraftværker nu og her. Det er simpelt hen bare for hurtigt, det duer ikke, det vil give huller i energiforsyningen, og det kan jeg da ikke forestille mig at venstrefløjen er interesseret i. ",1
74,"Jeg har også læst artiklen i fredags i Ingeniøren, og jeg må nok sige, at i spørgsmålet om finansieringen af den her klimaplan, som man er kommet med, bliver jeg dybt overrasket over ordførerens ordvalg: dødssyge diskussioner om, hvad det koster. Man kalder det altså dødssyge diskussioner, hvad det koster at realisere den her plan. Når der fremlægges en så stor plan med en så stor vision om, at man ønsker at være fri af fossile brændsler, kan vi vel også forvente, at det ikke bare skal ende i dødssyge diskussioner, men at der kommer et seriøst svar på, hvad det koster. Det har vi efterlyst hele eftermiddagen, og vi har ikke fået et eneste svar. Det er dybt skuffende. ",1
75,"Der er bare to ting, jeg gerne vil spørge herre Jakob Axel Nielsen om. Det første er, om han mener, at forsyningssikkerheden i Danmark sikres ved, at vi fastholder afhængigheden af fossile brændstoffer. Og det andet er: Hvem skal regne ud, præcis hvad det vil koste at gøre sig uafhængig af fossile brændstoffer i 2050? Og hvem skal fastsætte med sikkerhed, hvordan for eksempel olieprisen og gasprisen er om 20 år? Hvis herre Jakob Axel Nielsen kender mennesker, der er i stand til det, kan han givetvis få fuldstændig korrekte svar på, hvad det her vil koste. Men det er jo et af problemerne. ",0
76,"Tak. Jeg vil gerne spørge lidt ind til, hvad det er, vi kan forvente fra regeringens side i samarbejde med Dansk Folkeparti. Altså, vi har jo forstået, at der ligger et tæt samarbejde og et tæt værdifællesskab mellem Venstre og Dansk Folkeparti. Men i dag har vi så forstået på Dansk Folkepartis ordfører, at de ikke rigtig tror på det der med sammenhængen mellem CO 2  og klimaforandringer. Så derfor vil jeg gerne høre, om klimaministeren er enig med Dansk Folkeparti i det der med sammenhængen mellem CO 2  og klimaforandringer, på trods af hvad 99,5 procent af verdens eksperter siger. Er klimaministeren enig i det, og hvordan giver det sig udslag i regeringens førte politik? ",1
77,"Jeg har to ting at sige til det. Det eneste, som Liberal Alliance har peget på indtil nu, er, at vi også mener, at man skal lave undersøgelser af fordele og ulemper ved atomkraft ikke nødvendigvis kun i Danmark, men fortsat i Europa. Så har jeg i dag hørt, at miljøorganisationerne er ude at advare kraftigt om den tyske beslutning om nu at stoppe med atomkraft, fordi det vil have voldsomme negative konsekvenser i forhold til CO 2 -udledningen. Det er måske noget, man skulle overveje. ",1
78,"Tak. I et af høringssvarene, det fra Dansk Erhverv, står der for eksempel, at man skal holde sig proportionerne for øje, når man taler om sådan nogle ting som her. De skriver, at indsatsen skal stå mål med virkningerne, og jeg er sikker på, at fru Anne Grete Holmsgaard ved, hvad jeg vil tale om, nemlig den minimale drivhusgasudledning, som Danmark præsterer. Når vi nu kæmper for, at transportindustrien også skal reducere deres udledning med sådan en mængde, så er det jo noget, der ikke rigtig batter for klimaets velbefindende. Er det ikke rigtigt? ",1
79,"Nu rettede den konservative ordfører en misforståelse, og så vil jeg rette en anden misforståelse vedrørende mit indlæg. Der blev nævnt en bekymring om, at biobrændstoffer vil fortrænge produktionen af fødevarer og foder, men det var en bekymring fra høringssvarene, som NOAH og Landbrug & Fødevarer har udtrykt, jeg nævnte. Og der synes jeg da, at det er ret vigtigt, at vi lytter til de høringssvar, der er, og undersøger det ordentligt. Vi er jo ikke eksperter herinde, så jeg synes, det er ret vigtigt, at vi tager de her høringssvar alvorligt. Er den konservative ordfører ikke enig i det? ",0
80,"Jeg redegjorde i min tale her for, at det jo er vigtigt at holde sig for øje, at vi med det her forslag tager et vigtigt skridt i retning af at stille konkrete krav til indkøbere om netop at tænke miljøhensyn ind i det daglige arbejde. Der stilles jo nogle minimumskrav til, hvilke hensyn der skal inddrages i indkøbsbeslutningen, nemlig at der skal stilles krav til energiforbrug, CO 2 -emission og emission af forurenende stoffer som NO x  og partikler. ",0
81,"Mødet er åbnet. Der er i dag følgende anmeldelser: Klima- og energiministeren (Hans Christian Schmidt, fg.): Lovforslag nummer L 87 (Lov om ændring af lov om elforsyning, lov om naturgasforsyning, lov om varmeforsyning, lov om Energinet.dk og lov om fremme af vedvarende energi. (Gennemførelse af el- og gasdirektiverne m.v.)). Ministeren for ligestilling (Hans Christian Schmidt, fg.): Lovforslag nummer L 88 (Lov om ændring af lov om ligestilling af kvinder og mænd. (Ophævelse af lovens revisionsbestemmelse)). Liselott Blixt (DF) med flere: Beslutningsforslag nummer B 32 (Forslag til folketingsbeslutning om en national målsætning for antal organdonorer). Titler på de anmeldte sager vil fremgå af  www.folketingstidende.dk (jævnfør ovenfor). ",0
82,"Mødet er åbnet. I dag er der følgende anmeldelser: Justitsministeren (Lars Barfoed): Lovforslag nummer L 89 (Forslag til lov om ændring af lov om forbrugerbeskyttelse ved erhvervelse af fast ejendom med videre, lov om omsætning af fast ejendom og lov om autorisation af elinstallatører med videre (Revision af huseftersynsordningen m.v.)) Per Clausen (EL) med flere: Beslutningsforslag nummer B 33 (Forslag til folketingsbeslutning om en undersøgelse af klimaeffekten ved anvendelse af biomasse) og Beslutningsforslag nummer B 34 (Forslag til folketingsbeslutning om et moratorium for biobrændstoffer). Titler på de anmeldte sager vil fremgå af www.folketingstidende.dk (jævnfør ovenfor). ",1
83,"Tak for det. Jeg må forstå ordførerens tale sådan, at det er, fordi vi snart er i et valgår, at Venstre ikke vil være med til at ændre loven på det her område. Det er jo interessant. Selvfølgelig vil vi sikre, at de, der vil have reklamer, kan få reklamer. Det er klart. Det hører nemlig til et godt og frit medborgerskab, at det sikres, at vi alle sammen har lov til at få de ting i vores postkasse, som vi nu gerne vil have. Men det er nu alligevel, som jeg sagde – og der kommer mit spørgsmål til ordføreren ind – hensigtsmæssigt at nedbringe papirmængden som sådan. Der bliver faktisk produceret cirka 130.000 t husstandsomdelte reklamer svarende til 500.000 t CO 2 -udledning. Er det ikke noget, der kan bekymre Venstres ordfører? ",0
84,"Nu kan man jo sige, at vi er i færd med at gennemføre det forsøg, som herre Dalgaard gerne vil have gennemført på globalt plan, nemlig ikke at gøre noget effektivt for at begrænse CO 2 -udslippet, så herre Per Dalgaard er ved at få sit fremtidsscenarie beskrevet. Pointen er, at vi i EU ligesom i Danmark skal forsøge at gøre os uafhængige af fossile brændstoffer ved energibesparelser og omlægning til vedvarende energi, og det skal vi gøre af mindst to grunde: for at yde vores bidrag til at reducere CO 2 -udslippet og for at sikre vores økonomiske og produktionsmæssige overlevelse på lang sigt, for der står man uendelig meget bedre, hvis man har gjort sig uafhængig af fossile brændstoffer, end hvis man stadig er afhængig af dem. ",1
85,"Jeg har sådan set ikke stillet noget forslag om at lukke hele butikken EU, så jeg mener egentlig, at spørgsmålet er lidt underligt. Jeg skal bare gentage det, jeg sagde før, hvor jeg faktisk forsøgte at svare på herre Dalgaards spørgsmål, nemlig at vi selvfølgelig som et af de lande, hvor vi per indbygger udleder mest CO 2 , er forpligtet til også selv at yde en indsats, men jeg deler da fuldstændig opfattelsen af, at det er man også i andre dele af verden. Jeg tror bare, at hvis EU og Danmark ingenting gør, med henvisning til at de andre først skal yde noget, så kommer vi ingen vegne, og da det oven i købet vil være en økonomisk gevinst for os at gøre en indsats for at blive uafhængige af fossile brændstoffer, hvorfor dog så ikke gøre det? ",0
86,"Jeg vil bare sige to ting til herre Per Dalgaard. For det første: Hvad baserer herre Per Dalgaard den teori på, at det her lovforslag, han nu stemmer for, skulle fremme andengenerationsbiobrændstof? Og for det andet: Er herre Per Dalgaard ikke klar over, at energiudbyttet ved at bruge biomasse i kraft-varme-værker er meget, meget større end ved den omdannelsesproces, han nu vil sætte i gang i forhold til biobrændsel? Så herre Per Dalgaard stemmer for et lovforslag, der ikke har det indhold, han tror det har, og de argumenter, han har for det, vil føre til massivt energispild. ",0
87,"Med hensyn til det, som Portugal rejste, har det jo altså siden maj 2010 været vores holdning, at vi har brug for en tværgående biomassepolitik med kriterier for bæredygtighed i EU, der jo netop hindrer, at en stigning i produktionen af biomasse medfører øgede udledninger fra arealer med højt kulstofindhold og tab af biodiversitet. Det er den danske holdning, og det er jo præcis også derfor, at vi arbejder for det, og den danske position er i høj grad også velkendt. Med hensyn til ILUC er det da klart nok, og det kommer vi jo også ind på i det efterfølgende, at sådan, som jeg har været stand til at se det indtil videre, er der tale om et problem, man er nødt til at forholde sig til, og derfor er jeg da også glad for, at Kommissionen sætter fokus på den problemstilling. ",1
88,"Det betyder vel også, at ministeren er enig i, at når vi snakker om en strategi for at gøre Danmark uafhængigt af fossile brændstoffer, er vi også nødt til, når vi diskuterer biomassens placering, at være sikker på, at vi har fuldstændig styr på – eller i hvert fald rimelig styr på – fordrejningsproblemerne, altså at vi faktisk ved, hvad det er, vi gør, i forbindelse med at vi laver en sådan strategi. Så det her er faktisk en sag, som ikke alene er vigtig, men som det også er vigtigt at få styr på rimeligt hurtigt. ",1
89,"Enhedslisten foreslår med det her beslutningsforslag, at der nedsættes en dansk arbejdsgruppe, der skal kaste lys over den reelle CO 2 -fortrængning ved anvendelse af importeret biomasse. I Venstre er vi også optaget af, at den biomasse, vi importerer, er miljømæssigt bæredygtig. Men vi mener, som ministeren har redegjort for, at det ikke bør foregå i nationalt regi, men i EU-regi. Heldigvis kan vi jo konstatere, at Europa-Kommissionen arbejder med det her område. Europa-Kommissionen har udgivet en rapport, som beskriver de udfordringer, der er, og fra en række lande presses der på, i forhold til at EU også skal ind på det her område og kigge på og sikre, at den biomasse, der importeres til EU, også er bæredygtig. På den baggrund afviser vi beslutningsforslaget. ",1
90,"Det har herre Per Clausen ret i, og jeg skal nok komme ind på det senere, men her taler vi for eksempel om anvendelse af biomasse, som jo er en af de ting, som blandt andet Klimakommissionen foreslår. Og selv Energistyrelsen har jo sagt, at biomasse er en af de ting, som bliver en mangelvare, fordi alle vil anvende biomasse, og det vil sige, at omkostningen ved at få nogle elementer, der kan producere energi her i landet, bliver større og større. ",1
91,"Men nu ligger der jo ikke i det her forslag – det tror jeg ikke – at der vil komme en øget efterspørgsel efter biomasse. Sådan set er det her jo et forsøg på at sige, at vi skal overveje både miljømæssigt og i virkeligheden også økonomisk, om det at gøre sig afhængig af biomasse er fornuftigt. Så herre Per Dalgaards angst for, at vi skal bringe os i en situation, hvor vi er meget afhængige af biomasse og derfor kommer til at betale en stor overpris for sådan et produkt i fremtiden, står sådan set i modsætning til det, der er intentionen i det her beslutningsforslag. Så derfor synes jeg bare, at herre Per Dalgaard har valgt nogle argumenter, der måske har med noget andet at gøre, i stedet for at forholde sig til det beslutningsforslag, der ligger her. ",0
92,"Nu sagde jeg jo ikke, at man bare handlede ud i det blå i EU. Det var bestemt ikke det, jeg sagde. Jeg sagde bare, at der jo her er tale om et nyt område, og at det er første gang, nogle har forsøgt at lave nogle bæredygtighedsstandarder. Så er det da ikke så underligt, at man ikke har fået analyseret alting igennem til bunds. Præcis derfor tager man jo hånd om det og siger: Det er altså den problemstilling, der er vigtig, og derfor kommer Kommissionen nu med en rapport i juli 2011. Det synes jeg sådan set er en meget fornuftig måde at gribe det an på, for ellers var vi jo aldrig kommet i gang med det. Hvis man i hver en detalje skulle analysere det fuldstændig til bunds, ja, så ville vi jo altså stå i en situation, hvor vi aldrig var kommet i gang med biobrændstoffer som sådan. ",0
93,"Jeg synes, det er utilfredsstillende, hvis ikke man sørger for, at det er bæredygtigt. Jeg synes, det er utilfredsstillende med det arbejdstempo, som herre Per Clausen selv har henvist til, fra EU's side. Det, der bare er min pointe, er, at uanset hvor meget vi har den utilfredshed tilfælles, er konsekvensen af det her beslutningsforslag – og nu læser jeg simpelt hen op fra teksten i forslaget – »at Danmark meddeler Europa-Kommissionen, at man ikke agter at leve op til sin forpligtelse vedrørende iblanding af 5,75 procent biobrændstoffer til landtransport inden for tidsrammen«. Så spørger jeg: Er det en indflydelsesstrategi, der er fornuftig at vælge for Danmark? Dér har vi et forskelligt svar. ",0
94,"Det er jeg sådan set ikke i tvivl om at vi har, men jeg vil så godt spørge herre Ole Hækkerup, om jeg skal forstå det, han siger, på den måde, at han i hvert fald er indstillet på for eksempel at undersøge mulighederne for, at Danmark kan indføre krav i forhold til afgiftsfritagelse på det her område, der gør, at man i hvert fald i første omgang som minimum lever op til EU's bæredygtighedsregler, og at man også får mulighed for at hænge afgiftsfritagelsen for det her biobrændstof op på, at man faktisk overholder nogle bæredygtighedskriterier, som også indbefatter, at man tager hensyn til den fortrængning, der kan ske. ",0
95,"Sikkerheden er lige så høj som alle andre slags sikkerhed, man ofte kan høre fra denne talerstol, nemlig at jeg i hvert fald ved, at ét sted gør man det, og jeg er sikker på, at den form for biomasse, der bliver anvendt på fabrikken i Grenaa, er af en art, som ikke er velegnet til fødevarer. Det er jo nok ikke ukendt, at for eksempel kornproduktionen herhjemme ikke er egnet til fødevarer – jo, til dyr – men det er heller ikke det primære. Det primære er, at der i hvert fald i Danmark er en teknologi – udviklet af DONG i samarbejde med andre firmaer – som er helt unik i verden, og som jeg synes vi skal støtte det, vi kan, til at udvikle bioætanol, der kan puttes i både benzin og diesel. ",0
96,"Herre Per Dalgaard har altså ingen – absolut ingen – sikkerhed for, at der bliver brugt andengenerationsbiobrændstof i Danmark, når biobrændstof tilsættes diesel og benzin. Er pointen ikke, vil jeg spørge herre Per Dalgaard, at det vel nærmest må betragtes som direkte skadeligt i forhold til de virksomheder, der forsøger at udvikle biobrændstof, der virkelig er bæredygtigt – hvis det er det, de er i færd med – hvis de udsættes for konkurrence af biobrændstof, som ikke produceres bæredygtigt? Så det, herre Per Dalgaard står her og siger om, at han vil gavne nogle producenter i Danmark, lyder faktisk lidt mærkeligt, for det, han sikrer, er jo, at man fuldstændig uhæmmet kan importere biobrændstof, som ikke er bæredygtigt. ",0
97,"Ja tak. Der er i den her vedtagelse med det høje lixtal en interessant lille bemærkning, hvor der står, at man lægger vægt på, at det kommende forslag ikke indeholder utidig skrotning af velfungerende eksisterende energiinfrastruktur. Hvad er meningen med det? Den eneste beslutning, jeg kan komme på, der er truffet inden for de seneste par år, om at skrotte noget, var, da regeringen og Dansk Folkeparti besluttede at skrotte Avedøre 2 som rent biomassefyret værk, sådan at de kunne fyre med kul. Det er det eneste, jeg kan komme på. Men hvad ligger der egentlig i det, hvad er det, der ikke må skrottes utidigt? Kan herre Lars Christian Lilleholt ikke uddybe det? Jeg formoder, at det er ham selv, der har været pennefører på det her. ",0
98,"Jo, men det er jo et lidt modstridende signal at sende, at man, for at få det man gerne vil, lukker op for det, man nu vil afvikle. Det er bare sådan for at få en fornemmelse af, hvad det er, Venstre gerne vil. For er der noget, der er i kontrast til hinanden, er det jo Venstres gamle slogan »Venstre ved du, hvor du har« og så den ordførertale, som ordføreren har holdt i dag. For det, der er tankevækkende, er, at et parti, som kræver konkrete svar af alle i dets omgivelser, nu måned efter måned efter måned har fundet sig i, at regeringen ikke fremlægger skyggen af konkret plan for, hvordan man kan indfri løftet om, at Danmark skal være baseret på vedvarende energi. ",0
99,"Det har vi gjort ved at støtte den eksisterende energipolitik, som blandt andet regeringen har, og som i øvrigt er en gammel aftale fra 2008, som også herre Ole Hækkerups parti er med i. Jeg går da stærkt ud fra, at nogle af de elementer og det, der ligger i den, i sig selv er med til implicit at støtte en udvikling mod vedvarende energi-teknologier, som vi kan se der er noget ræson i. Jeg må sige, at det ikke er vores kop te, at man støtter en virksomhed totalt fra fødsel til død. Vi vil gerne støtte nye virksomheder, som kommer op, men at nogle virksomheder skal støttes i årevis med milliardtilskud, er måske næsten for meget. ",0
100,"Dansk Folkepartis ordfører sagde i sin ordførertale, at hvis 50 procent af vores elektricitet kom fra vind i 2020, ville hospitaler stå uden elektricitet. Hørte jeg rigtigt? Vil ordføreren være så venlig at fortælle, hvordan i alverden det skulle komme til at ske, og om ordføreren synes, at det er en relevant og rigtig betragtning i den her sammenhæng, hvor vi diskuterer, hvorvidt regeringen vil fremlægge en plan for at opnå sin egen målsætning om, at Danmarks energiforsyning er baseret på vedvarende energi i 2050? ",0
101,"Nej, det fører den model ikke til. Jeg kan forstå, at herre Per Dalgaard også næsten nåede frem til, at det lidt var noget sludder, han sagde før. Det er jo sådan, at al el handles på en fælles nordisk børs, så hverken hospitaler eller skoler kommer selvfølgelig til at stå uden strøm, hvis man har 50 procent vindenergi i 2020. Jeg vil gerne høre fra herre Per Dalgaard: Er det Dansk Folkepartis holdning, at det mål, Danmark har for vedvarende energi, altså i 2020, skal blive på det niveau, det er på nu, eller skal det sættes op – eller måske ligefrem sættes ned? ",0
102,"Jamen det er jo selvfølgelig en interessant problemstilling. Jeg har bare svært ved at se, hvordan man sådan kan nulstille hele den her problemstilling, som vi beskæftiger os med, og så ikke have blik for det samlede, altså for rammevilkårene, og hvad skatten som sådan er. Jeg går ud fra, at vi er enige om, at hvis man med den ene hånd sætter skatten voldsomt op, og med den anden hånd for eksempel støtter bestemte industrier eller er meget ambitiøs, hvad angår udbygningen af noget vedvarende energi, giver det jo ikke nødvendigvis flere arbejdspladser. Det er jo hele tiden det samlede hele, vi bliver nødt til at se på. ",0
103,"Jo, jeg vil naturligvis hverken droppe biogasmålet eller droppe de mål, som vi allerede har forpligtet os til. Nej, det har jo sagt allerede, dem vil jeg naturligvis indfri. Men spørgsmålet går jo på, om man, når man laver en plan for, at Danmark skal være uafhængigt af fossile brændsler, så på forhånd vil forpligte sig til bestemte procentsatser og bestemte mål, igen for eksempel, at der skal være 50 procent vindenergi i 2030, eller hvornår det nu skal være. Nej, det vil vi ikke. Mål os på det, der er det afgørende, nemlig om de initiativer, vi lægger frem, rent faktisk bringer os et godt stykke mod at blive uafhængige af fossile brændsler. ",1
104,"Jamen det synes jeg da igen heller ikke er så svært. Der er noget, der har med de overordnede rammevilkår at gøre – det har vi allerede været inde på – såsom Østerild, bare for at nævne en ting. Men ellers vil jeg igen sige, at der i vores udspil vil være nogle konkrete initiativer inden for landvind, inden for havvind eller inden for biomasse, og der vil man så som kommune klart kunne se, hvad det er, vi lægger frem, altså selvfølgelig under forudsætning af at vi kan blive enige om det. ",0
105,"Tak. Nu har vi været lidt omkring det her, og ministeren har selv nævnt, hvad det er, regeringen skal måles på. Der er jo nogle af de ting, ministeren og regeringen gerne vil måles på, som jeg er helt enig i, nemlig at komme fri af de fossile brændsler i 2050 og så videre Jeg synes, at noget af det, regeringen skal måles på, er evnen til inden for de nærmeste år via efterspørgsel at skabe nogle nye energijob til de ledige. Synes ministeren ikke som energiminister, at det ville være en god idé at fremrykke investeringer på netop energiområdet, når nu vi har den ledige arbejdskraft? ",0
106,"Ja, nu er det mig, der stiller spørgsmål. Problemet er, at der ikke kommer noget svar fra fru Mette Gjerskov, men det er jo ikke usædvanligt; det ved jeg godt, og derfor så stiller jeg spørgsmålet en gang til. Nu stiller jeg det ganske klart, og det kan være, der er andre, der kunne finde på at stille det samme spørgsmål, hvis fru Mette Gjerskov ikke svarer. Jeg har forstået, at fru Mette Gjerskov klart har sagt, at Socialdemokratiet vil reducere kvælstofudledningen med 30.000 t. Herre Flemming Møller Mortensen har sagt 19.000. Det er der også andre socialdemokrater der har sagt. Kunne vi så ikke få et klart svar på, hvad det er Socialdemokratiet vil? Vil man reducere med 30.000 t eller 19.000 t eller med 35.000 t, som også har været inde over fra Socialdemokratiets side? ",0
107,"Jeg vil sige, at det altid gør indtryk på mig, når jeg hører nødråb fra en branche, som er i krise, og det er landbruget. Jeg prøver faktisk at komme med nogle løsningsmodeller i forhold til dansk landbrug. Men når vi skal kigge på udledninger og konsekvenser for naturen af kvælstofudledning, siger jeg ikke »såkaldte eksperter«. Så lytter jeg til eksperterne. Det er faktisk også eksperterne, som har lavet grundlaget for regeringens egen »Grøn Vækst«. Jeg synes, det er fuldstændig urimeligt at så tvivl om eksperternes udsagn, når regeringen selv har lavet en plan på baggrund af det, og når man i øvrigt har stillet krav om nøjagtig det samme fra EU. ",1
108,"Tak til herre Morten Østergaard. Undertegnede kan jo huske en Elsebeth Gerner Nielsen, som var miljøordfører engang i sin tid, og da var ambitionerne i hvert fald meget højt oppe. Så når vi havde forhandlinger om vandmiljøplaner, varede det jo heller ikke længe, inden Elsebeth Gerner Nielsen måtte gå, fordi det var helt overskruet. Er det fortsat De Radikales holdning, at det høje ambitionsniveau, man havde på det område med hensyn til kvælstofudledningen, også er det, man har endnu, og at det tal, som »En Fair Løsning«-folket har satset på, dermed er det rigtige? Er der en divergens i det her? Er der forskel på det? Det var jo himmelhøjt dengang. ",0
109,"Tak for det. Når vi nu diskuterer energioplæg og den uro, der er i verden omkring energi, vil ministeren så være parat til at sige, at man for de husstandsvindmøller, som jo egentlig i dag mangler en plads, også tænker det ind i det her forslag, altså giver en garanti for, at man for eksempel siger, at de 7,5 million kroner mangler, for at de kan få deres testplads op at køre på et testcenter, som vi her diskuterer i stort format, så man også får det etableret til de her husstandsmøller? Jeg synes, det ville være rigtig godt, hvis ministeren vil give et klokkeklart svar på det i dag, fordi det optager os alle sammen, at vi bliver uafhængige af de her fossile brændstoffer. Så kan den lille også være med til at løse opgaven, og vil ministeren prioritere den fremadrettet? Tak. ",0
110,"Nu blev jeg spurgt om, om jeg vil prioritere det fremadrettet, men jeg bliver egentlig også spurgt om, om jeg ville prioritere det lige præcis i det her lovforslag. Lad mig starte med at sige, at lige i forhold til det her lovforslag er der jo ikke noget i det her konkrete lovforslag, som håndterer noget omkring husstandsvindmøller. Men når det så er sagt, deler vi jo netop synspunkter i forhold til Danmark som fossilfrit samfund og vores andel af vedvarende energi, og derfor ser jeg også positivt på udviklingen af husstandsvindmøller, og derfor vil jeg da gerne se nærmere på det forslag. Det er ikke et fuldstændigt tilsagn om, at det løses, men jeg vil gerne se nærmere på det. Jeg synes, at det er et konstruktivt indspark i den generelle debat om Danmark som den grønne vindernation. ",0
111,"Tak. Nu har regeringen jo erklæret sig enig i, at Danmark skal være helt uafhængig af fossile brændsler, altså kul, olie og naturgas, inden 2050, og det er godt. Men alle ved jo, at det så kræver, at man kommer hurtigt i gang, og derfor vil jeg gerne spørge ministeren: Er ministeren indstillet på at lægge klare målsætninger for 2020, altså for de næste 10 år, med hensyn til hvor meget vi skal nå i forbindelse med energibesparelser og udbygningen af vedvarende energi i den periode, for at vi kan nå at være helt ude af de sorte brændsler i 2050? ",1
112,"Det, der interesserer mig her, er, hvad der skal ske de næste 10 år. Klimakommissionen siger jo meget klart, at det handler om at komme hurtigt i gang, så mit spørgsmål omfatter ikke hele den plan, regeringen siger den vil fremlægge enten før eller efter jul. Mit spørgsmål er, om regeringen og klimaministeren er med på, at der i forbindelse med energibesparelser – altså at komme spildet i energisektoren og energiforbruget til livs – og i forbindelse med vedvarende energi skal sættes mål for 2020, der er væsentlig højere end dem, regeringen har kørt efter hidtil. Når jeg spørger om det, er det, fordi en hurtig start jo ikke harmonerer med, at man kun gør en lille smule de første 10 år, og at man så håber, at dem, der er valgt efter 2020, klarer resten. Det dur jo ikke. ",1
113,"Jeg vil give tilsagn om, at regeringen udarbejder en plan for, hvordan Danmark bliver uafhængig af fossile brændsler i 2050. Der vil blive fremlagt konkrete målsætninger på den korte bane, og vi vil også komme med målsætninger på den mellemlange bane. Så er det jo klart, at jo længere vi kommer frem, er der altså ting, som vi ikke kan foruddiskontere, såsom hvordan det kommer til at gå med vores overordnede produktion, når vi ser på transport, om der kommer fremdrift på produktionen af elbiler, og hvad der kommer til at ske med biobrændslerne som sådan. Der vil altså være en række ubekendte, men hvad vi helt konkret kommer til at sige vedrørende målene for 2020, vil jeg altså ikke stå og binde mig til her i dag. ",1
114,"Tak. I åbningstalen, som statsministeren holdt her for nylig, sagde han, at vi skulle lave en omstilling til vedvarende energi. Den måtte imidlertid ikke berøre konkurrenceevnen, beskæftigelsen, de sunde offentlige finanser, og den skulle være inde under rammen af, at det skulle være mest muligt for pengene. Så er mit spørgsmål: Tror ministeren, at vi nogen sinde havde fået gang i vindmølleeventyret, hvis alle sådanne forbehold havde gjaldt i dansk energipolitik? ",1
115,"Jamen grunden til, at jeg bruger det udtryk, er, at det jo er spild af tid at stå her ved Folketingets talerstol og snakke og diskutere med partier, som simpelt hen ikke kommer med noget konkret. Det er derfor, jeg bliver ved med at stille spørgsmålet, om der ikke er noget konkret, og her kom herre Steen Gade så med en lille flig af nogle ting i det her lovforslag, som man ikke er enig i. Der kan jeg bare sige, at det her lovforslag så meget som overhovedet muligt indeholder stramninger på miljødelen med en 30 pct.s reduktion af ammoniakudledningen ved landbrugsejendomme, som udvider. Det kan vel ikke være mere stramt, og det forstår jeg ikke at herre Steen Gade ikke kan stemme for. ",1
116,"Jamen jeg går altså ud fra som en selvfølge, at vi er enige om, at når en regering lægger et udspil frem, til, hvordan Danmark kan blive uafhængig af fossile brændsler, peger den også på finansieringen krone for krone. Så naturligvis vil det da ikke være sådan, at regeringen siger: Lad os bygge en havvindmøllepark, eller lad os kigge på at få kullene ud af de store byer uden at vi viser, hvordan vi rent faktisk gør det. Så det vil vi gøre, når vi kommer med vores udspil. Statsministeren har meddelt, at udspillet kommer i løbet af foråret, og når man kigger ud af vinduet, kan man jo konstatere, at der er forår i luften. ",1
117,"Nu er jeg jo en meget ydmyg politiker, og jeg er ikke fagperson. Til gengæld ved jeg, at vi har styrelser, som ved rigtig meget om det her, og jeg ved, at vandrammedirektivet fra EU byder os at indfri nogle bestemte kvalitetsmål. Altså, nu ved jeg godt, at der ikke vokser ålegræs i vandløb og bække – det er et målparameter, som har været meget diskuteret – men det er naturligvis et spørgsmål om vandets renhed og dermed også et spørgsmål om, hvilken biodiversitet, altså både planter og dyr, der kan være i og omkring vandmiljøet. ",0
118,"Altså, jeg gentager sådan set gerne mit svar. For der er ikke noget i vejen med, at man går ind og sikrer gode rammevilkår for virksomheder, også for virksomheder, der producerer vedvarende energi. Men man er nødt til at forholde sig til, at det sker, samtidig med at venstrefløjen foreslår, at de generelle erhvervsskatter skal sættes op. Og det er jo der, filmen knækker. Der var ikke spor i vejen, da vi i det her Folketing konstaterede, at hele søfarten var under massiv konkurrence, og hvis de ikke skulle udflage alle sammen, var vi nødt til at kigge på, hvilket beskatningsniveau vi udsatte rederierne for. Så satte vi beskatningen ned, og det har faktisk betydet, at der i dag er flere skibe under dansk flag end før – en rigtig god historie. ",0
119,"Jeg vil ikke udpege landbrugserhvervet som et tabererhverv. Jeg vil udpege dem, der har stemt for en strategi, hvor man bruger pengene så sjusket, som de er blevet brugt i forhold til landbruget. Meget at det, som vi så bliver beskyldt for af pick the winner-strategien, er jo faktisk, at vi vil være med til at udvikle biogas, vi vil være med til at udvikle bioætanol, vi vil være med til at udvikle en lang række muligheder for landbrugserhvervet til at tjene nogle flere penge – også hele biomasseudnyttelsen. Vi er faktisk med den strategi, vi så på andre tidspunkter bliver skældt ud for, med til at hjælpe landbrugserhvervet, sådan at man kan tjene penge på at levere fødevarer og også kan tjene penge på at levere energi. ",0
120,"Men jeg går ud fra, at herre Per Dalgaard også er enig med mig i, at hvis vi skal bruge CO 2 -lagring i Danmark, er det, fordi det skal indgå i vores energipolitiske strategi. Så har jeg forstået det på den måde, at herre Per Dalgaard synes, at CO 2 -lagring og dermed formentlig også fortsat afhængighed af fossile brændstoffer er en rigtig fornuftig ting. For så forstår jeg det godt. Altså, hvis man fortsat vil bruge kul, kan man jo godt argumentere for, at man skal have CO 2 -lagring, og så må man gøre det på den måde, som herre Per Dalgaard beskriver. ",1
121,"Det har herre Per Clausen fuldstændig ret i. Dansk Folkeparti har, hvad der sikkert ikke er ukendt, intet imod, at vi fortsætter med at bruge verdens mest effektive kulfyrede kraft-varme-værker, fordi den eneste form for forurening, de stort set laver nu om dage, netop er CO 2 -udledning. De nyudviklede kæmpe kedler, som i øvrigt et dansk firma har udviklet, kan faktisk fra starten, i konstruktionen, være udstyret med en CO 2 -opsamling. Så jeg kan igen med min bedste vilje ikke se, at vi skal afskære os fra en sådan model. Jeg ved godt, at der er nogle, der siger, at den varme, der kommer ud fra sådan et kraft-varme-værk, er sort varme. Men det er jo sådan en følelsesladet debat, som jeg helst ikke vil forholde mig til for at holde mig på den pæne sti. ",0
122,"Jeg er ked af at måtte skuffe herre Per Dalgaard. Det er altså ikke helt rigtigt fortolket. For det første er det jo ikke billigt at bygge et nyt kulkraftværk. For det andet er det ikke, fordi vi er fuldstændig forgabt i at hælde alt, hvad der gror på markerne, ned i en kedel og brænde det af. Det ved herre Per Dalgaard egentlig også godt. Vi har det sådan, at vi rigtig gerne vil lave det gode miks af vedvarende energikilder, det vil sige med vind som nummer et, med biomasse og biogas som nummer to indtil videre, og så vil vi gerne bruge solvarme, varmt vand fra undergrunden, og hvad vi ellers måtte kunne udvikle undervejs. Det vil vi gerne gøre i form af et miks, som vi også siger der skal være god samfundsøkonomi i. ",0
123,"Tak for tilbuddet om en teknisk gennemgang. Det siger vi altid pænt ja tak til. Men jeg synes, at det, der var det afgørende, var det, som ministeren ikke svarede på, nemlig om det er ministerens holdning, at vi skal fraskrive os muligheden for at bruge CCS, nu hvor vi faktisk er nået til en bred enighed om, at vi vil væk fra de fossile brændsler. Jeg synes sådan set, at det er allervigtigst for ministeren at få markeret, om hun mener, at vi skal sige nej til CCS, eller om hun mener, at vi skal lade det stå hen i det uvisse. ",1
124,"Tak for gennemgangen, men det var noget andet, jeg spurgte om. Det var om, at når man sidder ude i en kommune og skal vurdere, om man skal gå fra for eksempel at have naturgasfyring eller noget andet og over til at bruge solvarme eller overhovedet sige ja til et solvarmeprojekt, et geotermiprojekt eller overskudsvarme fra en virksomhed, så skal man bruge projektbekendtgørelsen og den fastlagte diskonteringsrente, og det betyder rent faktisk, at projekter, som man kan se vil være fornuftige, bliver fravalgt, for vi ved jo, at brændstofprisen på fossile brændsler stiger, og vi ved også, at der ikke er nogen brændselspris på for eksempel solvarme. ",0
125,"Næste spørgsmål går på, om det ikke er lidt mærkeligt, hvis man sammenligner Tyskland og Danmark – Danmark anvender en diskonteringsrente på 2,2 procent – og man så i Danmark og Tyskland vurderer, hvilken samfundsenergi der er i et vedvarende energiprojekt, og her taler vi om fuldstændig det samme projekt, så bliver samfundsøkonomien væsentlig bedre, hvis man vurderer det i Tyskland, end hvis man vurderer det i Danmark. Er det ikke lidt af en absurditet efter herre Lars Christian Lilleholts mening? ",0
126,"Jamen det er jo sådan, at sammenligner man landenes størrelse, er andelen af vedvarende energi i Tyskland langt lavere, end den er i Danmark. Jeg mener, at det i Tyskland er i størrelsesordenen 10 procent vedvarende energi af det samlede energiforbrug. Hos os er det i størrelsesordenen 19-20 procent Det vil sige, at der i Danmark er gennemført langt flere projekter, end der er i Tyskland, og det er jo, fordi rammevilkårene for at udvikle vedvarende energi og energiprojekter i Danmark er ganske gode. ",1
127,"Tak. Nu er det sådan, at man i sådan et forslag i bemærkningerne gerne vil begrunde det og argumentere for, hvorfor det er en fantastisk god idé, at et sådan beslutningsforslag skal gennemføres. Jeg har et spørgsmål til noget, som jeg godt lige vil have afklaret. Der står midt i bemærkningerne: »Jo højere rente man anvender, jo mindre betydning tillægger man det, der sker om nogle årtier, og afbøjede klimaforandringer, som er en af de primære gevinster ved klimatiltag, vil først kunne ses om mange år.« Hvad er afbøjede klimaforandringer for noget? ",1
128,"Men man kunne jo godt have den opfattelse, at randzonerne i sig selv har en effekt i forhold til at reducere kvælstofudledningen; sådan har jeg forstået det. Men det er altså sådan set ikke det, der driver værket her. Det, der driver værket her, er, at man skal have skaffet 50.000 ha natur, og det er så det. Så kunne jeg godt tænke mig i forlængelse af det at spørge herre Erling Bonnesen, om det virkelig er rigtigt, at han opfatter pilemarker, energipilemarker, som natur. ",0
129,"Som jeg husker det – jeg kan tage fejl – er der to områder, hvor der er ministerbeføjelser. Det ene er det, jeg omtalte, nemlig spørgsmålet om den nøjagtige bredde på bræmmerne, for der skal vi have det nøjagtige antal kilometer. Der er til gengæld ikke beføjelser med hensyn til, at det her lovforslag handler om maksimum 50.000 ha. Det andet område er det, der handler om, hvilke planter der kan blive tale om til energiformål. Med den store udvikling, der er i forskningen vedrørende bioteknologi, og hvad man i øvrigt kan udnytte af biomasse til energi, tror jeg, det ville være forkert i dag at lægge sig fuldstændig fast på, hvad der kan blive tale om, med hensyn til hvilke afgrøder man kan bruge som energiafgrøder. ",0
130,"Jo, men det er jo klart nok, at når det handler om statsstøtte som sådan, er det ikke noget, som regeringen støtter. Det gælder sådan set, uanset hvad det drejer sig om, om det er fossile brændsler eller det er statsstøtte, som ikke er i overensstemmelse med EU-traktaten som sådan. Som et lille land er vi jo meget interesseret i, at vi har et så stramt statsstøtteregime som muligt. Så jeg vil da sige, at vi hele vejen igennem – og det har vi jo sagt hele tiden – overordnet skal af med statsstøtten, og det gælder over hele linjen, når det handler om de fossile brændsler og energien som sådan. Så på den måde passer det jo i forvejen meget godt ind i vores overordnede politik. ",0
131,"Det burde da gøre indtryk på en miljøminister, når vi står med nogle bemærkninger om, at det her betyder, at man begrænser naboers ret til at få at vide, om der for eksempel er udledninger fra kemiindustrien. Ansatte og naboer til en virksomhed nægtes adgang til oplysninger om giftstoffer, der kan medføre risici. Det er altså forskningschef ved Journalisthøjskolen, Oluf Jørgensen, som har sagt det. Har han taget fuldstændig fejl? Er alle de her journalister på helt forkert spor, og har de slet ikke fattet ministerens lovforslag? Eller hvad er det, vi taler om her? ",0
132,"Det er jo meget fristende egentlig bare at svare ganske kort: Ja, jeg tror, at han har misforstået det og egentlig ikke har læst, hvad der ligger i lovforslaget. For det er jo ikke rigtigt, at man ikke længere kan få oplysninger om, hvad der eksempelvis udledes fra en virksomhed. Lovforslagets helt klare udgangspunkt er, at eksempelvis emissionsoplysninger altid vil skulle udleveres. Det her med en fortolkning af det er en retstilstand, som gælder i dag, og af nogle regler, som nu fremstår klarere. Så jeg mener sådan set, at han har taget fejl i sin bekymring for, hvad det her kommer til at medføre. ",0
133,"Kan jeg forstå det sådan, at der ikke på noget tidspunkt er indgået en aftale i forbindelse med Metrocityringen, i forbindelse med brugen af den der overflødige jord og beslutningen om, at man laver en containerterminal, altså at der ikke nogen steder står, at dette kompleks indgår vi så en aftale om, der samtidig skal betyde, at Københavns Kommune ikke kan gennemføre sit projekt om at sigte mod at blive CO 2 -neutral ved blandt andet vedvarende energi som for eksempel vindmøller? ",0
134,"Jeg har et spørgsmål vedrørende energiafgrøder. Vi er jo rigtig mange, som ser energiafgrøder som en fremtidig indtægtsmulighed for landbruget, men som jeg læser det her forslag, har regeringen tænkt sig, at der langs vores vandløb skal dyrkes en 20-meters-bræmme med energiafgrøder kilometer efter kilometer. For det første er det noget, som landbrugsmæssigt ikke kan betale sig, og derfor vil regeringen give støtte til det, men derudover er der den risiko, at der bliver tab af biodiversitet, landskabsæstetisk er det særdeles problematisk at pakke alle vores vandløb ind i 4-8 m høje krat, det er et problem for fuglelivet, og der bliver et problem med hensyn til borgernes adgang. Mener Venstre virkelig, at det er en løsning i forbindelse med at få produceret energi i Danmark? ",0
135,"Tak. Det, jeg sigtede til, var vores udledning af CO 2 . Hvis man måler den danske udledning af CO 2  per indbygger, vil man se, at vi er på knap 11 t. Hvis man forestiller sig, at alle de mennesker, der findes i verden, havde en CO 2 -udledning per indbygger, der svarer til den danske, så tror jeg, det ville være lysende klart, hvor lynhurtigt klimaet ville blive bragt fuldstændig ud af kontrol. Det var det, jeg sigtede til. Jeg er glad for at have opklaret misforståelsen, hvis det har hjulpet Dansk Folkeparti til også at se det som et afgørende problem i dansk energi- og klimapolitik. ",1
136,"De tal, jeg har, lyder jo ikke på 11 t, men jeg kan da informere om, at på en sådan graf her ligger Danmark faktisk ret langt nede. Så det er sludder og vrøvl, når det fremføres, at den danske udledning af CO 2  per indbygger er tårnhøj. Det er den absolut ikke. Vi ligger et langt stykke nede på den liste, der bliver lavet af forskellige organisationer. Og når man så tænker på den mængde CO 2 , der potentielt udledes fra Danmark, så er det jo noget, som ikke kan mærkes nogen steder ude i den store verden. ",1
137,"Ambitionerne skal op, tempoet skal op, lyder det fra SF's ordfører, hver gang SF's ordfører er på talerstolen i energisammenhænge. Vi oplevede det senest, da ordføreren sagde, at vi skulle op på mindst 35 procent vedvarende energi i 2020, så kom regeringen med et udspil om 33 procent, og så oplever vi i dag, at ordføreren lægger yderligere til. Tænk på et tal, helst så højt som muligt! Hvem skal betale for det her øgede ambitionsniveau? Hvor meget højere skal el- og varmeregningerne være for de enkelte forbrugere? Hvor skal pengene komme fra? Og hvad koster det? ",0
138,"Man kan sige, at det helt centrale initiativ, som jeg så har foreslået i vores energistrategi, er, at man nu skal gå i gang med et serviceeftersyn af vores afgifter, en egentlig kulegravning af vores afgiftssystem. For vores afgiftssystem er ikke skruet sammen til den nye tidsalder, hvor vi skal være uafhængige af fossile brændsler, det er skruet sammen til den gamle. Der forstår jeg på de kloge på det felt, og det er selvfølgelig embedsmændene, at det så tager cirka 2 år at lave den analyse. Det er altså et betydeligt arbejde, ikke mindst fordi vores afgiftssystem – og det kan vi nok hurtigt blive enige om – er særdeles komplekst. ",0
139,"Det her med stigende skatter og afgifter er jo ikke noget, vi synes er en rigtig god idé sådan helt generelt. Men det kan være et nødvendigt onde i forskellige sammenhænge, og man skal også se på afgiftsmuligheder og skattemuligheder i forhold til at fremme sundhed og grøn omstilling. Så på den måde er vi Radikale meget nuancerede og ser tingene i et helhedsperspektiv. I forhold til det her med, at man så forhøjer nogle ydelser, vil jeg sige, at det jo også bliver kompenseret. Jeg tror faktisk, at de grupper med den her afskaffelse af fattigdomsydelserne samlet set går frem, hvad angår rådighedsbeløb, så det kan Dansk Folkeparti da ikke være uenig i. ",0
140,"Nej, det er jeg ikke enig i, for med det ambitiøse udspil, som regeringen er kommet med netop på landbrugs- og fødevareområdet, er der jo tale om, at regeringen vil sætte skub i udviklingen af gode, nye produkter, som landbruget kan levere til det danske samfund. Ud over leverance af kvalitetsvarer er der tale om en vigtig rolle i forbindelse med at udvikle en mere vedvarende energistrategi for samfundet. Derudover skal det økologiske jordbrug fremmes på en ganske håndfast måde med gode tilsagn. Så der er leveret håndtag, der kan kompensere for den her forringelse, som vi anerkender det er. Sådan må det nødvendigvis være, når der skal ryddes op efter et stort hul, der er efterladt i statskassen. ",0
141,"Det er en helt klar forudsætning for regeringens økonomiske politik, at vi baserer os på et forsigtighedsprincip. Det betyder, at vi skal sikre finansiering krone til krone for at gennemføre nye tiltag. Regeringen finder det helt afgørende for Danmark, at vi får sat gang i væksten, får satset på bedre uddannelse og påbegyndt en ambitiøs grøn omstilling af Danmark, samtidig med at vi også investerer i forebyggelse og sundhed. Det forudsætter en ansvarlig finansiering allerede fra den 1. januar 2012, og det er baggrunden for, at regeringen finder det både ansvarligt og nødvendigt at sikre gennemførelsen af de her lovforslag, der som sagt sikrer en ansvarlig finansiering af regeringens økonomiske og politiske prioriteringer. ",0
142,"Ja, det gør jeg. Jeg anerkender klart, at når man lægger så høje afgifter på NO x  i Danmark, at det vil svække danske virksomheders konkurrenceevne, ganske som herre Rasmus Prehn siger, eller som Dansk Metal siger i sit høringssvar, ja, så vil det betyde, at der er virksomheder, der lukker, og dermed en mindre produktion i Danmark. Så jeg er slet ikke i tvivl om, at det her vil betyde lavere udledning af NO x  i Danmark, globalt set kan jeg godt have min tvivl. ",0
143,"Derfor kunne det være interessant at spørge ordføreren, om der er forskel på NO x -udledningen, når den kommer fra Danmark, fra Tyskland eller fra Polen. Er der nogen forskel for klimaet, om der kommer NO x -forurening fra Danmark, Tyskland eller Polen? Jeg spørger, fordi konsekvensen af en så heftig beskatning på NO x -udledning i Danmark, hvilket folk, der har svaret her i høringssvarene, inklusive fagforeningerne, jo siger, er, at man flytter virksomheder ud af Danmark, at man flytter virksomheder til for eksempel Tyskland og Polen, hvor de så vil fortsætte med NO x -udledningen. Så det er et relevant spørgsmål, om der er forskel på forureningen for mennesker, om den kommer i Polen, Tyskland eller Danmark. ",1
144,"Jeg synes, det er et rigtig godt spørgsmål, som herre Brian Mikkelsen stiller her, og svaret er: Ja, der er forskel, simpelt hen fordi NO x -forureningen også forurener lokalt. Det vil simpelt hen kunne mærkes af borgere i Danmark, at når vi pålægger en afgift, der får reduceret udledningen af NO x , så vil luftforureningen blive mindre, og så vil de gener, som jeg nævnte i min ordførertale, med nedsat lungefunktion og sådan noget falde, også i lokalområderne. Det håber jeg da også at den konservative ordfører, herre Brian Mikkelsen, synes er positivt, nemlig at vi giver den enkelte dansker, der bor lokalt, i nærheden af de her NO x -udledende virksomheder, en mulighed for at få et bedre helbred. Det er jo egentlig det, der grundlæggende er intentionen med forslaget. ",1
145,"Det, jeg svarede før, var, at hvis det er sådan, at de her virksomheder, også gartnerier, investerer i den teknologi, der kan nedbringe deres NO x -udledning, så kommer der det glædelige resultat ud af det, at luftforureningen bliver mindre, og der kommer endda også det resultat ud af det for virksomheden, at den ikke skal betale så meget i afgift, som den ellers skulle, hvis den ikke investerede i de her reduktionsteknologier. Så jeg synes, det her er at stille krav til dansk erhvervsliv om at bidrage til, at vi får et renere Danmark, og når man har investeret i det, bidrager man til det, og man vil også kunne slippe billigere i afgift, i forhold til hvis man ikke investerede. ",0
146,"Det er ikke helt rigtigt forstået af spørgeren, hvis spørgeren har fået det billede, at De Radikale ønsker at lave en fordobling i forhold til det, der ligger nu. Jeg konstaterer bare, at hvis man skal se skatteteoretisk på det, og hvis man skal se på at fastsætte en afgiftssats, der reelt giver kompensation for den skadevirkning, NO x -udledningen har, så skal man op på 50 kroner Det siger jeg blot, når der opstår sådan et automatisk ramaskrig hos dele af højrefløjen, for at illustrere, at vi faktisk tager skyldigt hensyn til erhvervet, til beskæftigelsen, til virksomhederne, når vi lander på det, vi gør nu. ",0
147,"Det var faktisk ikke det, som jeg sagde. Jeg sagde, at Aalborg Portland, som tirsdag morgen afskedigede 22 medarbejdere, varsler flere fyringer, hvis det her sker. Jeg sagde ikke, at de 22 fyringer skete med udgangspunkt i det her. Men det er faktisk ikke rigtigt, at Liberal Alliance ikke kerer sig om miljøet, som spørgeren også sagde. Det gør vi, men vi er ikke nogle af dem, der vil slå tomme slag i luften. Når vi ved, at 90 procent af den NO x , som er til stede i Danmark, ifølge Dansk Energi kommer fra udlandet, så må man bare sige, at det er et tomt slag i luften at ville reducere de danske virksomheders NO x -udledning, når de kun er skyld i 10 procent af de NO x 'er, som er i Danmark. ",0
148,"Jeg anerkender gerne, at de 22 fyringer, der i dag er blevet gennemført på Aalborg Portland, ikke er begrundet med den forestående NO x -afgift, og jeg har aldrig sagt andet. Hvad vil Liberal Alliance så gøre? Hvis det er sådan, at forureningen i Danmark er skadelig for mennesker og vi herinde på Christiansborg faktisk kan reducere den udledning, så den ikke skader mennesker, så går vi i Liberal Alliance mere ind for et forbud end for afgifter. Vi synes ikke, at man skal have lov til at gøre skade på andres menneskers helbred og så bare betale sig fra det med en afgift. Så hvis man kunne gøre det, ville vi være åbne over for et forbud, men det er jo ikke tilfældet, når størstedelen af NO x -udledningen i Danmark kommer fra udlandet. ",0
149,"Jeg lyttede meget interesseret til den konservative ordførers tale. Vi har tidligere hørt, at Venstre ikke har nogen politik for, hvordan man skal nedbringe udledningen af NO x , hvordan man skal sikre, at luftforureningen her i Danmark bliver mindre, og derfor synes jeg, at det er interessant at få at vide, nu, hvor Det Konservative Folkeparti er blevet sendt ud på siddepladserne helt derude til højre i salen, om De Konservative, når de skal til at formulere en ny politik for at komme tilbage i dansk politik, vil formulere en politik, der viser, at Det Konservative Folkeparti har et klart bud på, hvordan man nedbringer NO x -udledningen, og hvordan man sikrer, at luftforureningen i Danmark bliver meget, meget mindre. ",1
150,"Vi har empirien i orden, forstået på den måde, at det lykkedes, da vi sad i regering, at nedsætte udledningen af NO x , nedsætte udledningen af andre farlige stoffer og at gøre miljøet bedre i Danmark. Og det lykkedes uden at forringe konkurrenceevnen for danske virksomheder. Det er jo interessant at se, at det godt kan lade sig gøre uden at hæve skatter og afgifter at forbedre miljøindsatsen i det danske samfund. Så det har vi gjort rigtig godt, uden at vi har mistet arbejdspladser i Danmark. ",0
151,"Konsekvenserne af det her forslag vil være, at dygtige danske virksomheder får en tilskyndelse til at reducere deres udledninger af NO x  ved at investere i udstyr og ved at optimere produktionsprocesserne. Det er en generel tanke bag regeringens afgiftspolitik, at vi ønsker at fremme en mere hensigtsmæssig produktion, så vi mindsker forureningen og på en lang række andre strækninger også fremmer en energieffektiv produktion. Det er afgørende vigtigt i den ressourceknappe fremtid, vi går i møde. Samtidig er det igen vigtigt for mig at understrege, at regeringens politik er vækstfremmende og erhvervsvenlig, og at det er magtpåliggende for regeringen at sikre gode rammebetingelser for dansk erhvervsliv og derigennem også sikre danske arbejdspladser. ",1
152,"Det nærmer sig Komiske Ali-retorik. Man står fra talerstolen og siger, at man vil skabe ny optimisme i dansk erhvervsliv, at man vil skabe flere arbejdspladser og bedre konkurrencevilkår, og så får vi præsenteret et lovforslag, som simpelt hen skræmmer arbejdspladser ud af landet, og det bekræfter både 3F og Dansk Metal, der har store bekymringer med hensyn til det her lovforslag. Hvis formålet er at begrænse udledningen af NO x , hvorfor vælger skatteministeren så ikke den svenske model, hvor man vælger at kompensere det provenu, man får ind, til virksomhederne i stedet for bare at fordele det på alle mulige andre lovforslag? ",0
153,"Jeg siger det samme til det høringssvar, som jeg siger til alle andre høringssvar. Dem tager regeringen meget alvorligt, læser dem grundigt og går i øvrigt også i yderligere dialog med høringsparterne. Det er baggrunden for, at regeringen har besluttet at udskyde ikrafttrædelsen af afgiftsstigningen, således at virksomhederne har mulighed for at investere i det nødvendige udstyr, der skal gøre dem i stand til at reducere deres udledning og dermed mindske afgiftspresset. Det synes vi er en fornuftig model og også en vigtig imødekommelse af store dele af høringssvarene. Samtidig vil jeg også igen benytte lejligheden til at understrege, at hele humlen i regeringens økonomiske politik er at fremme væksten og øge beskæftigelsen, og det vil i særdeleshed 3F's medlemmer også have god gavn af. ",0
154,"Regeringen forventer at få et lavere provenu i 2012, når vi kun har, hvad kan man sige, afgiftsstigningens virkning et halvt år, end da vi havde en beregning for et helt år. Det er rigtigt, at den varige provenueffekt er den samme. Det, der er essensen i det ændringsforslag, som regeringen ønsker at stille, er at give de virksomheder, som har en vilje til og et ønske om at reducere udledningerne, en mulighed for at få investeringerne gennemført og klaret, inden afgiften belaster dem. Det giver en vigtig indfasning, og de virksomheder, som har viljen til at reducere NO x -udledningerne, kan på den måde reducere afgiftsstigningen. ",0
155,"Jeg skal også undskylde, at jeg er med til at forlænge debatten her tæt på klokken 2.00 om natten. Man kan også se lidt på ordførerne rundtomkring, at vi er ved at være trætte alle sammen, tror jeg. Jeg vil bare høre skatteministeren, om han kan bekræfte, at den her kompenserende indeksering af brændstofforbrugsafgiftsloven ikke nedbringer bilsalget? Vil det ikke have den bivirkning, at når man hæver afgifterne og gør det dyrere at have bil i Danmark, har det en negativ effekt på bilsalget? ",0
156,"Jeg vil gerne spørge ordføreren: Hvilke visioner er det så, ordføreren har for dansk landbrug? Hvad er det, vi skal gøre noget mere? Hvad er det, vi skal gøre endnu bedre? Det, jeg indtil nu har hørt, er bare, at reglerne skal slækkes, og så skal vi i øvrigt give nogle skattelettelser. Kunne ordføreren ikke overveje, om det ikke ville være klogt at være med til sammen med landbruget at opsætte en målsætning for, hvad vi skal arbejde mod? Det kunne for eksempel være at give mulighed for nye indtjeningsområder som bidragyder til vedvarende energiløsninger eller som bidragyder til mere økologisk produktion. Ville det ikke være klogt af ordføreren også at gøre sig de overvejelser, så landbruget kan komme til at bruge sine mange stærke kræfter til gavn for sig selv og samfundet? ",0
157,"Nu er jeg ikke særlig bevidst om, hvilke energiafgifter spørgeren tænker på. Det er jo rigtigt, at der i øjeblikket foregår forhandlinger omkring en energiaftale for hele landet, og det foregår så i et andet regi end her. Men det er rigtigt, at i overvejelserne om landbrugets fremtid har vi da tænkt ind, hvordan landbruget her kan få et nyttigt tilskud til bundlinjen ved at være leverandør til vedvarende energi-løsninger. Og jeg har da svært ved at se, at det skulle være med til at belaste landbruget, at vi giver mulighed for et nyt forretningsområde. Det er lidt tidligt i forhold til de energiforhandlinger, som foregår, og som jeg kan høre at Venstre har store betænkeligheder ved at være med i. Men dem håber vi da at man overvinder. ",0
158,"Næh, det kan ordføreren jo ikke, fordi ordføreren ikke kender slutresultatet af de forhandlinger, der er i gang. Det er da rigtigt, at der er spillet nogle elementer ud, som vi har et vist kendskab til, men jeg har ikke det præcise overblik over, hvad det er for elementer, der indgår i det. Jeg kan bare konstatere, at en væsentlig del af regeringens politik, som er tilkendegivet i regeringsgrundlaget, jo er, at vi skal skabe et landbrug, som får mulighed for også at bidrage til den grønne energi i form af vedvarende energi-løsninger. Og hvordan det bliver gjort, er der jo ikke slået søm i endnu på nuværende tidspunkt i de forhandlinger, der foregår om energiaftalen. ",0
159,"Nu er det jo sådan, at jeg selv som ordfører og miljøministeren som minister for miljøet har et vist ansvar for den vurdering, der foregår, og der står jo altså her, at det skal være en grundig vurdering af støjemissioner, af NO x -partikler, af klima og af sundhedsmæssige aspekter i det her. Samtidig oplyser Transportministeriet, at de arbejder med flere forskellige modeller på det her område. Mener ministeren ikke, at det ville være rigtigt at gøre den miljødel færdig først, inden man begynder på den politiske proces? ",1
160,"Det er jo altid godt at tage en god debat med fru Gitte Lillelund Bech, og hvis fru Gitte Lillelund Bech også var her under førstebehandlingen i salen, ville hun vide, at der var en rigtig god og lang debat til langt ud på natten her i salen om det her forslag, L 32. Men jeg synes jo, det er rigtig dejligt, når jeg kommer herop med en kort bemærkning til en Venstreprivatist, at jeg så igen kan stille det samme spørgsmål: Hvad vil Venstre gøre for at mindske luftforureningen i Danmark? Hvad vil Venstre gøre for at mindske NO x -udledningen? Det er jo det, der er tydeligt for enhver – hvis fru Gitte Lillelund Bech ikke vil svare på det: Venstre har ikke nogen som helst politik på det område. Men nu har fru Gitte Lillelund Bech som privatist mulighed for at give os indsigt i det. ",1
161,"Jeg kan så sandelig forsikre fru Gitte Lillelund Bech om, at regeringspartierne har svarene, også når det kommer til energi, og når det kommer til klima. Men jeg kan forstå, at privatisten fra Venstre ikke ønsker at fortælle, hvad det er, der så står i Venstres udspil. Hvad er det, der er så fuldstændig genialt til at nedbringe NO x -udledningen? Jeg har ikke hørt det, og jeg tror heller ikke, det står der. Jeg er faktisk ret sikker på, at det ikke står i Venstres udspil. Men hvis det er sådan, at der står noget som helst om, hvordan Venstre vil nedbringe NO x -udledningen i Danmark, synes jeg, at fru Gitte Lillelund Bech kan komme herop på talerstolen som privatist og forklare Folketinget, hvad det er, der står om det. Tak. ",1
162,"Det er jo sådan, at virksomhederne nu får mulighed for at reducere deres udledning. Derfor får de også mulighed for, når det her træder i kraft, at have reduceret udledningen, så det provenu, der kommer ind, selvfølgelig bliver mindre end det, der var forslået i det oprindelige forslag. Jeg har en bunke papirer her, og jeg har ikke lige det præcise tal fra ændringsforslaget på, hvad provenuændringen bliver, men måske kan herre Karsten Lauritzen oplyse mig om det i sin næste korte bemærkning. I hvert fald bliver provenuet ikke så stort, som det ellers ville være blevet, hvis det var trådt i kraft per 1. januar 2012. ",0
163,"Trængselsafgiften vil være en afgift på linje med en række andre skatter og afgifter, som vi betaler i Danmark. Eksempelvis har vi en brændstofafgift, som jo også betales af bilejere, der bruger deres bil til og fra hospital eller læge. Med trængselsafgiften indfører vi netop en afgift på trængsel, så det forhåbentlig bliver hurtigere og nemmere at komme frem på vejene. Så det her adskiller sig jo ikke fra så mange andre afgifter, der er, når man bruger sin bil og dermed skal betale for eksempelvis at køre til et hospital. ",0
164,"I lighed med de tidligere ordførere kan vi også fra radikal side støtte L 64. Intentionen er jo at gennemføre energiforliget fra 2008 i praksis. Det, der angår den første del af forslaget, er, at der er opstået et smuthul, der drejer sig om, at man lovligt kan sælge ublandet brændstof tiltænkt andre sektorer til persontransport. Uden at være stor tilhænger af førstegenerationsbiobrændstoffer kan jeg bakke op om lovforslaget. Den anden del, der handler om arealreservationer til fremtidige vindmølleparker, bakker vi selvfølgelig også op om. Der er meget stor forskel på effekten og rentabiliteten af vindmøller. Vi skal sikre, at de bedste placeringer er til rådighed for fremtidige statslige investeringer, så vi er meget tilfredse med reservationerne. ",0
165,"Tak, herre formand. Det Konservative Folkeparti er optaget af at gøre reglerne så ens som muligt for alle, og det glæder os at kunne medvirke til at fjerne den her undtagelse for iblandingskravet til brændstof, sådan at alle – og altså også den sektor, der har været undtaget, nemlig byggeri-, anlæg- og landbrugssektoren – bliver pålagt at skulle iblande biobrændstof. Så det støtter vi massivt op om. Vi støtter også massivt op om andet led, der handler om, at vi skal kunne reservere pladser til havvindmøller. Det synes vi er udmærket, sådan at der ikke kommer til at blive foretaget andre ting, der kommer til at stride mod den mulighed. Så solid opbakning fra Det Konservative Folkeparti til lovforslaget her. ",0
166,"Tak for ministerens svar. Det var jo dejligt at høre, at ministeren snakkede om en lille miljøbelastning ved nye flasker. Det, der undrer mig lidt, er, at når jeg får et svar fra miljøministeren, som nok ved mere om det, end man ved i Skatteministeriet, skriver hun: Miljøstyrelsen oplyser, at det miljømæssigt er bedre at skylle og genbruge vinflaskerne frem for at omsmelte dem, også selv om flaskerne eksporteres til Mellemeuropa. Det skyldes, at man ved at omsmelte flaskerne har et større energiforbrug og dermed større emissioner af CO 2 , NO x  og SO 2  i forbindelse med omsmeltningen og ved produktionen af nyt glas. Hertil kommer, at omsmeltning af flasker producerer mere affald, og at genanvendelse af affald har lavere prioritet i affaldshierarkiet. Er skatteministeren enig i det? ",0
167,"Regeringen er helt overbevist om, at jo mere energieffektive vi kan blive, jo bedre vi kan blive til at genanvende materiale, jo bedre løsninger vi kan finde for vores vand, jo grønnere løsninger vi kan finde, jo mindre vi kan være afhængige af fossile brændstoffer, desto bedre vil Danmark klare sig. Ud over at vi får bedre mulighed for at leve op til de klimamålsætninger, som vi også har del i, vil det også være en god forretning for Danmark. Det er derfor, regeringen har den her målsætning og vil arbejde hen imod at nå den målsætning. ",1
168,"Jeg hæftede mig ved den socialdemokratiske ordførers bemærkninger om, at forslaget om at lave en havnetunnel er udtryk for en meget, meget stærk vision. Og mange af argumenterne for, at en havnetunnel ville være rigtig god, kunne jeg jo genkende fra hele diskussionen om trængselsringen, herunder spørgsmålet om miljø i den indre by, emissioner og så videre og så videre Jeg skal bare høre, om det er sådan, at man i Socialdemokratiet nu mener, at en havnetunnel mere eller mindre erstatter for eksempel den trængselsring, som jo altså på socialdemokratisk foranledning ikke blev til noget. ",0
169,"Ingen af de ting, der nævnes, er på min dagsordenen lige nu. Nu gælder det om at få stoppet gældskrisen. Det er finanspagten et redskab til. Derefter skal vi jo have gang i vækst og beskæftigelse. Mange af de ting, der foregår allerede nu, men som ikke får så meget opmærksomhed, handler om reformerne af det indre marked, grøn omstilling og jobskabelse. Det er i fuld gang, og det er det, vi sådan set skal have fokus på, synes jeg, i det fremtidige europæiske samarbejde. ",0
170,"Vores ønske om at hæve NO x -afgiften har det klare sigte at mindske luftforureningen, og det mener vi er til alle danskeres og også industriens gavn. Når vi har været optaget af at tage hensyn til blandt andet Aalborg Portland, skyldes det, at vi mener, det er vigtigt at bevare og også forstærke dansk industriproduktion og også sikre Aalborg Portland gode muligheder for på en ordentlig måde at kunne reducere NO x -udledningen, samtidig med at afgiftsforøgelsen ikke pålægger virksomheden for store belastninger og dermed svækker Aalborg Portland konkurrencemæssigt. Og det er derfor, det har været regeringen magtpåliggende at tage de betydelige konkurrencemæssige hensyn ved blandt andet at videreføre bundfradraget, hvis værdi jo forøges i takt med afgiftsstigningen. ",0
171,"Vi har svaret Kommissionen engang i juni måned første gang, og vi har svaret igen på nogle opfølgende spørgsmål her i november, og som herre Jørn Dohrmann udmærket ved, kan sager, der har med EU at gøre, trække ud i lang tid. Vi har travlt, vi skal have Danmark igennem en grøn omstilling, vi skal have skabt arbejdspladser, vi kan leve af i fremtiden, og det er jeg optaget af som miljøminister. Jeg er optaget af, at vi får et testcenter, så vindmølleindustrien har mulighed for at vise resten af verden, hvad vi er rigtig dygtige til, så de kan udvikle nogle møller, som kan skabe produktionsarbejdspladser i Danmark. Det synes jeg vi skal bruge tiden på i stedet for at rode rundt i EU-juraen. ",0
172,"Tak for det. Mit spørgsmål til ministeren går her på nogle begreber, som er meget oppe i tiden, nemlig begreberne grøn omstilling og grøn økonomi. Der er det jo sådan, at der på det seneste er kommet nogle tal frem, der viser, at man inden for den danske husdyrproduktion i de seneste 20 år, samtidig med at man har øget produktionen med 68 procent, så også har reduceret den totale ammoniakbelastning med 38 procent, og at man har reduceret udvaskningen af kvælstof med cirka 50 procent, og der er det jo en fortsat proces, en løbende proces. Men er ministeren enig med mig i, at denne erhvervsgren nok i virkeligheden er en af de erhvervsgrene, der har gennemført en af de største grønne omstillinger i den pågældende periode? ",0
173,"I Skævinge er det jo et af de her såkaldte barmarksværker, og landets barmarksværker leverer tilsammen under 1 procent af den samlede fjernvarme i Danmark. Derfor er det ikke et retvisende billede, når vi skal diskutere fjernvarmepolitik for hele Danmark, og derfor bør vi ikke bare lægge Skævinges eksempel til grund for den generelle lovgivning. Men med hensyn til hvad vi har gjort i forhold til energiaftalen, har vi jo blandt andet sikret, som ministeren også nævnte, at der kunne installeres op til 1 MW biomassekedel til ren varmeproduktion. ",0
174,"Der er masser af biomasse i verden, og der er også masser af biomasse i Danmark, og det afgørende for Venstre – og der deler vi regeringens synspunkt – er, at det er en bæredygtig biomasse. Derfor er vi meget tilfredse med, at der bliver gennemført en analyse af det, men vi er helt overbeviste om, at der findes ressourcer, som er bæredygtige. Vi har jo blandt andet i Danmark en massiv produktion af biomasse som halm, træpiller, flis og andet, og vi skal sikre os, at det er en bæredygtig biomasse, ligesom vi skal sikre os det, når vi importerer biomasse. ",1
175,"Det er ikke på noget tidspunkt i min ordførertale sagt, at det skulle koste ekstra penge, at der er offentlig adgang. Det, der har stor betydning for os, er, at vi kan se problemerne – den politiske debat, der vil være – hvis det her på et tidspunkt skal rulles tilbage. Vi har pumpet millioner ud til forsøg for at finde ud af, hvordan vi kan opsamle fosfor, og hvordan vi kan mindske udledningen af kvælstof. Når de resultater kommer tilbage til os, er det jo, fordi vi gerne vil bruge dem. Når vi begynder at bruge vores nye viden, er det jo, fordi vi ikke har brug for randzonerne mere, og så kan vi se debatten. Hvor bliver det svært at rulle det tilbage, når man først har opdaget, hvor dejligt der er ude langs de her vandløb. ",0
176,"Man kan diskutere energiafgrøder på rigtig mange måder, men jeg er i hvert fald for energiafgrøder. De er gavnlige for rigtig mange ting, og vi har brug for vedvarende energi. Vi har brug for mere biomasse. Derfor har regeringen rent faktisk hævet støtten. Vi synes, det var lidt for slapt, hvad den tidligere regering lavede, så vi har hævet støtten til energiafgrøder. Vi synes bare ikke, at de lige skal plantes i randzoner, og det synes landbruget så heller ikke er særlig praktisk. Vi synes, de skal plantes nogle andre steder, og der giver vi gerne støtte til det. ",0
177,"Mødet er åbnet. I dag er der følgende anmeldelser: Ministeren for by, bolig og landdistrikter (Carsten Hansen): Lovforslag nummer L 220 (Forslag til lov om ændring af lov om almene boliger med videre (Forhøjelse af Landsbyggefondens investeringsramme for 2013 til renovering)). Klima-, energi- og bygningsministeren (Martin Lidegaard): Lovforslag nummer L 221 (Forslag til lov om ændring af lov om afgift af elektricitet, lov om leje, lov om leje af almene boliger med videre og lov om elforsyning. (Lejeres mulighed for nettoafregning, herunder afgiftsfritagelse for elektricitet fremstillet på vedvarende energi-anlæg)). Titlerne på de anmeldte sager vil også fremgå af www.folketingstidende.dk (jævnfør ovenfor). ",1
178,"Jeg synes jo, at det er sådan lidt patetisk, at Venstre står og praler af en aftale, hvorom vismændene siger, at det formentlig koster 1.000 job i 2015, at man har lavet den aftale. Det er da en lille smule underligt, at det er Venstres store hofnummer. Så vil jeg bare i al stilfærdighed sige til Venstre, at Enhedslisten har en lang række gode forslag til de kommende finanslovsforhandlinger, forslag, der kan øge beskæftigelsen, sikre en grøn omstilling, sørge for, at vi får mere lighed i Danmark. De udspil vil blive konkretiseret i løbet af de kommende måneder, og så skal vi nok diskutere dem med regeringen. Men jeg er helt sikker på, at en finanslovsaftale mellem regeringen og Enhedslisten vil have et indhold, der vil ærgre Venstre rigtig, rigtig meget. ",0
179,"Nu tror jeg sådan set, at det står et eller andet sted i Venstres dna, at hvis regeringen laver en aftale med Enhedslisten, vil man rase og regere næsten uanset indholdet, så det skal nok gå; det skal Venstre nok levere. Men pointen her er jo, at det, som vi siger, er, at vi vil have en finanslovsaftale, som sætter mere gang i grøn omstilling, skaber større lighed og sikrer, at vi får mere velfærd og større beskæftigelse. Jeg tror sådan set, at de fire elementer hver for sig er i stand til at gøre folk i Venstre rigtig godt sure. Så derfor er det sådan en slags kvalitetsafprøvning, vi laver, når vi siger, at det vil hensætte Venstre i en sådan lidt dårlig tilstand. ",0
180,"Vi bliver i samme spor, for det er jo sådan, at herre Villum Christensen, der som bekendt er Liberal Alliances klimaordfører, har udtalt, at menneskeskabte klimaforandringer er mere tro end videnskab. Han mener ligefrem, at det er farligt at fokusere på at nedbringe udledning af CO 2 . Jeg skal bare høre, om herre Simon Emil Ammitzbøll kan bekræfte, at Liberal Alliance mener, at det er et spørgsmål om tro og ikke videnskab, når vi taler om klimaforandringer. ",0
181,"Vi har den holdning, at CO 2  selvfølgelig både er menneskeskabt og kommer andre steder fra, men vi synes også, man skal passe på, at klimadebatten ikke ender som en religionsdebat. Det skal forstås på den måde, at hvis man ser tilbage, kan man se, at der i perioden 1955-1976 faktisk ikke var temperaturstigninger, og der har de facto jo heller ikke været temperaturstigninger de seneste 15 år, og det er, selv om der i hele perioden fra 1955 til i dag har været en kontinuerlig stigning i udledningen af CO 2 , og derfor kan det godt være, at der også er andre ting, der påvirker. Vi er ikke sådan nogle, der mener, at der findes videnskab, man godt må høre efter, og videnskab, som man bare skal ignorere, fordi den ikke har de politisk korrekte resultater. ",1
182,"97,1 procent af videnskabsfolkene mener, at klimaforandringerne er menneskeskabte – 97,1 procent af videnskaben. Nu førte Liberal Alliance så hele deres valgkamp på alle mulige videnskabelige modeller, og derfor kan det godt virke en lille smule mærkværdigt, at Liberal Alliance ikke lytter til videnskaben her, eller det kan jo være, at Liberal Alliance lytter til videnskaben, men så er det bare interessant at få at vide, hvad det er for en videnskab. Hvad er det for modeller, hvad er det for et videnskabeligt grundlag, som Liberal Alliance henviser til her? For hvis det her ikke skal være et spørgsmål om tro, må det jo være et spørgsmål om viden, og hvor er det, Liberal Alliance får den såkaldte viden fra? ",0
183,"Nu er den her debat sådan indrettet, at der mig, der stiller spørgsmål, og det er ordføreren, der svarer. Og derfor vil jeg bare bekræfte, at Liberal Alliance altså ikke afviser, at dagpengeperioden skal ned på 1 år, hvis det står til Liberal Alliance. Så står jeg her med et citat fra herre Villum Christensen fra et indlæg, han har skrevet, hvor han i forbindelse med klimaforandringer siger: Hvis det hele er bluff, hvad skal vi så med alle de her ngo'er, der rejser verden rundt? Har herre Villum Christensen ret i, at det her med klimaforandringerne er bluff? Er det Liberal Alliances holdning? ",0
184,"Jo, jeg er helt enig. Danmark burde have stået mere på Færøernes side, for vi har jo en klar afgørelse fra det færøske Lagting om, hvad man ville gøre i dette tilfælde. Det udspringer jo af, at vi har ændringer i, hvor fisken går hen, og det her bygger på, at Færøerne vil have større kvoter – altså en andel af de bæredygtige kvoter, som er større i dag, end de har været tidligere – fordi man erfaringsmæssigt ved, at fisken er i færøsk farvand. Det er der, hvor for eksempel makrellens biomasse vokser med 40 procent, den feder sig op, og derfor synes man, at man er berettiget til en større andel. Men det, vi har været vidne til, er det modsatte, nemlig at EU og Norge tildeler sig 90 procent og siger: Kære venner, kom til forhandlinger, vi skal lave en aftale mellem alle kyststaterne. ",0
185,"SF støtter også lovforslaget, og som andre ordførere har været inde på, er det jo aftalt i forbindelse med energiforliget, at vi skulle have ligestilling mellem ejere og lejere i forhold til de økonomiske muligheder for at sætte solceller op på deres boliger. Det betyder, at vi ændrer en række bestemmelser forskellige steder på baggrund af et udvalgsarbejde. Det er vi glade for, og jeg tror faktisk, det kan være en medvirkende årsag til, at flere især på udlejers side – både dem, der ejer udlejningsboliger, og dem, der er medejere af boliger i fællesskab, kan man sige – får en øget motivation til at være med i projekt grøn omstilling. ",0
186,"Jeg er ikke i tvivl om, at når der skal ryddes op, kan Enhedslisten godt få lov til at være med, og det ser vi selvfølgelig frem til. Sådan er det jo. Men jeg vil bare spørge fru Lone Loklindt: Hvordan hænger det, man gør her, sammen med regeringsgrundlaget, der taler om, at man godt ved, at man ikke kan fortsætte ad en vej, hvor man bliver ved med at bruge løs af jordens ressourcer, og at man skal begrænse ressourceforbruget, og at det er den måde, man skal udvikle Dansk Industri på, når man så lige præcis sætter prisen ned på en vigtig ressource? Jeg forstår ikke sammenhængen imellem det, regeringen gør her, og det, regeringen siger der skal gøres for at skabe udvikling og beskæftigelse og grøn omstilling i Danmark. ",0
187,"Jeg er absolut overbevist om, at det her forslag er et godt og fornuftigt virkemiddel i forhold til virksomhederne, og at de på energiomkostningerne er direkte konkurrenceudsatte. Der ligger ikke i forslaget, at  vi viger en tomme i forhold til målsætningen i vores klimapolitik, det vil sige, at den samlede CO 2 -udledning for Danmark sætter vi ikke nye mål for med dette. Det er dog ultimativt i min optik og i Radikales optik at sige, at samtlige tiltag og forslag, man indfører, skal bidrage med en vej til løsning af problemet. Vi er fuldstændig parate til at sige, at der i den her pakke er nogle ting, der peger i den modsatte retning, men på længere sigt fastholder vi selvfølgelig vores samlede klimamålsætning. ",0
188,"Jeg lægger ikke skjul på, at Det Konservative Folkeparti er et grønt parti. Vi er ikke sådan et alt eller intet parti, som ikke tænker på vores efterkommere, og som ikke tænker på, at man også sikkerhedsmæssigt skal være uafhængig af fossile brændstoffer. Derfor er vi med i en energiaftale, som på nogle punkter betyder øgede energiafgifter, men som på sigt vil betyde, at vi bliver selvforsynende i Danmark, og på den måde får vi også energiafgifterne ned i Danmark. ",0
189,"Som jeg forsøgte at sige allerede første gang, jeg var oppe, vil det være alt, alt for omfattende at nævne alle Enhedslistens gode forslag i forbindelse med en finanslov. Det vil være alt, alt for uoverskueligt. Men det er klart, at det, som vi vil sige der skal skrues mere op for, er grøn omstilling. Det er et spørgsmål om også at skrue op for velfærden i vores samfund. Det er nogle af de ting, vi vil skrue op for. Vi vil skrue op for initiativer, der kan skabe øget beskæftigelse. Så har vi selvfølgelig det helt klare synspunkt, at vi synes, at det er meget vanskeligt at forestille sig, at vi skal lave en finanslov, hvor vi stadig risikerer, at mennesker falder ud af dagpengesystemet uden at have fået et tilbud om et arbejde. ",1
190,"Altså, noget af det, der er hele ideen med vedvarende energi, er jo sådan set, at det er noget, der handler om – det er også det, det handler om, når vi taler om solceller – når man først har betalt for anlægget, at for det antal år, det kører ud over tilbagebetalingstiden, er strømmen gratis. Det er sådan en grundforudsætning, og det er ret rart at vide, når man beskæftiger sig med energipolitik. Nu, hvor vi så har Liberal Alliances ordfører ved mikrofonen, kunne det jo være rart at få udredt den der lille uenighed, der var mellem de forskellige medlemmer af Liberal Alliance. Så jeg vil gerne bede ordføreren, nu han har mulighed for at tage endnu en kort bemærkning, om at bekræfte, at der med det her lovforslag ikke bliver lavet lovgivning med tilbagevirkende kraft. ",0
191,"Altså, forslaget handler om solceller, og det er jo da strøm, der kommer ud af det. Men det drejer sig jo om ændringer vedrørende solceller. Men lad mig så svare: Vi har afgifter på strøm i Danmark, fordi vi skal nedbringe det samlede energiforbrug. Det er et økonomisk, ressourcemæssigt fornuftigt initiativ, og det er med til at styre, at det samlede energiforbrug er lavere. Og så har vi det også til at finansiere omstillingen til vedvarende energi, som er fremtidens energiforsyning, ikke bare i Danmark, men i verden. ",0
192,"Vi har afgift, fordi vi skal have et lavere energiforbrug, fordi energiforbruget belaster klimaet og miljøet, mener man, og fordi der er mangel på fossile brændstoffer. Den afgift gælder så for strøm, der er produceret med fossile brændstoffer. Men hvorfor skal den også gælde for strøm, der er produceret med solceller? De tærer jo ikke på klodens ressourcer. De belaster jo ikke miljøet. Så hvorfor skal der i det hele taget være en miljøafgift på noget, der ikke belaster miljøet? ",1
193,"Det er før afgifter. Nåh jo, men det er jo det, der betyder noget for erhvervslivet. Jeg ved ikke, hvorfor Liberal Alliance kører det her, for vi ligger i den lavere ende i Europa. Jeg sagde ikke, at vi lå lavest, men at vi ligger i den lavere ende i Europa. Det ved industrien, og det ved erhvervslivet godt. Svaret er derfor, at det er før afgifter. Men da de jo ikke rigtig betaler nogen særlige afgifter på det her punkt, er det jo en stor fordel for dansk erhvervsliv, at vores energipriser er sådan. Og vi kan egentlig være stolte af, at vi har det sådan, samtidig med at vi har så stor en andel af vedvarende energi. ",0
194,"Jeg forstår, at herre Anders Samuelsen i hvert fald har forstået det, altså at vores produktionspriser ligger i den billigste ende. Det synes jeg da at vi kan være rimelig stolte af. Så har vi lavet nogle afgifter, som først og fremmest hviler på os som forbrugere, og som er med til at finansiere omlægningen til vedvarende energi. Men det er jo ikke sådan, at erhvervslivet, specielt Dansk Industri, er hårdt ramt af vores energipriser, faktisk tværtimod. ",0
195,"Ja, hele den offentlige sektor, vi vil fjerne de der snærende bånd fra kommunernes økonomi. Det vil sige, at der med rigtig god mening kan skabes en hel masse kommunale arbejdspladser, også i landdistrikterne. Vi vil stimulere hele energisektoren. Vi vil gerne gå langt videre med hensyn til for eksempel at lave energirenoveringer, at lave grøn politik, som gøres mere uafhængig af fossile brændstoffer og så videre Så ud ad de spor ligger der rigtig mange beskæftigelsesmuligheder, hvis vi vil det. ",0
196,"Jo, og det adresserede jeg også allerede i min ordførertale. Jeg vil da anbefale ordføreren for Enhedslisten at prøve at dykke ned i det, jeg påpegede i min ordførertale, nemlig om det lige præcis i de år, hvor det har været vådt og regnet meget, også havde ført til en øget udledning til vandmiljøet, og det har instituttet jo undersøgt. Der har man så afleveret en rapport og siger: Nej, lige præcis i de år var det rent faktisk lavt. Så det giver sådan set svaret på det, som Enhedslistens ordfører lige har spurgt om. Det har altså ikke belastet miljøet, og det er derfor, at jeg så også rejser de spørgsmål i ordførertalen, som jeg gør. ",0
197,"Der er en eller anden støj på linjen mellem herre Hans Christian Schmidt og mig. Jeg skal bare sige, at de to hovedhensigter med det her er mindre miljøbelastning og et ønske om at fremme en grøn omstilling i dansk landbrug. Dertil kommer så, som jeg nævnte, at der var en løftet pegefinger om, hvorvidt det her var en korrekt udmøntning af det vandrammedirektiv, som Danmark har skrevet under på at ville leve op til. Og det synes jeg jo er hensigtsmæssigt at man får rettet til ved samme lejlighed. Det betyder ikke, at vi skal have samme regler, som man har i de øvrige EU-lande; det betyder bare, at vi skal opfylde den samme målsætning i forhold til naturen. Det tror jeg da at herre Hans Christian Schmidt også er bekendt med, altså at det er sådan, som sådan et stykke arbejde gøres. ",1
198,"Jamen det glæder mig da, at Venstres ordfører selv siger, at hele spørgsmålet om Natur- og Landbrugskommissionen drejer sig om polemik. Det var Venstre selv, der rejste sagen, så det er Venstre, der tager polemik med ind i debatten, og det er fint nok med mig. Jeg ved heller ikke, hvad det er for en påstand om, at det, at der ikke er efterafgrøder, ikke skulle skade vandmiljøet. Selvfølgelig gør det det. Altså, man har jo indført efterafgrøderne, fordi de virker. Det vil sige, at når der ikke er efterafgrøder, virker de ikke. Så selvfølgelig påvirker det udledningen af kvælstof, at der ikke er efterafgrøder. Derfor er vi da nødt til at sørge for, at den her lov ikke er så fuld af huller, altså at vi sørger for, at vi får den kvælstofreduktion, vi rent faktisk har brug for. ",0
199,"Det var tæt på at være et klart svar, og det er jo glædeligt. Det er ikke altid, at man får et klart svar, når man stiller et spørgsmål. Men det var også kun tæt på, og derfor prøver jeg igen. Ministeren sagde, at hun ville være positiv, og at tankerne nok ville ligge i retning af den måde, som ministeren tænker på. Men lad os nu lige prøve at være helt konkrete, for spørgsmålet er sådan set klart. Hvis Natur- og Landbrugskommissionen kommer med et forslag om at erstatte den hidtidige regulering med emissionslofter, vil ministeren og regeringen så følge det forslag? ",0
200,"Jeg synes, det er vigtigt at holde fast i, at randzoneloven er vedtaget af rigtig, rigtig gode grunde – for det første for at reducere udledningen af kvælstof, for at reducere forbruget af sprøjtegift og af fosfor og for det andet for at skabe sammenhængende natur i Danmark og så ovenikøbet også på sigt give borgerne mulighed for at komme ud i naturen, give borgerne adgang til de her naturarealer, som opstår med årene. Det er jo helt fantastisk. For at opnå det har vi simpelt hen lovet landmændene, at de bliver kompenseret for det tab, de har ved randzonerne, og de får naturligvis udbetalt deres erstatning eller kompensation. ",0
201,"Jeg har forstået, at regeringen er meget optaget af at fokusere på at gøre en indsats for, at vi holder os inden for det, man kalder 2-gradersmålsætningen i klimapolitikken. Det har selvfølgelig nogle konsekvenser for, hvor meget CO 2  man mener er forsvarligt at udlede i atmosfæren. Jeg vil godt spørge ministeren, om han ikke er enig med mig i, at hvis man gennemfører de planer, der i dag findes globalt for, hvor meget af fossile brændsler der skal hives op af undergrunden, og man brænder det af, så er vi langt, langt hinsides 2-gradersmålsætningen. Så mit spørgsmål til energiministeren er bare dette stilfærdige: Når vi nu ikke i Danmark skal holde igen med at udvinde, hvor skal man så det? ",1
202,"Nu er jeg selvfølgelig ked af ikke at kunne opfylde fru Pernille Rosenkrantz-Theils forventninger om, at jeg skulle indtage et alt eller intet-standpunkt. Det er selvfølgelig ærgerligt at skuffe på den måde, men jeg vil godt spørge fru Pernille Rosenkrantz-Theil, om hendes ønske om at sikre skifergasudvindingen hænger sammen med et ønske om, at Danmarks skal være selvforsynende, eller om det handler om et ønske om at sikre så store indtægter som muligt ved at sælge fossile brændstoffer, samtidig med at man arbejder internationalt for at begrænse anvendelsen af det samme. ",0
203,"Jeg vil så bare gentage mit spørgsmål til fru Pernille Rosenkrantz-Theil. Skal jeg forstå det på den måde, at det er Socialdemokraternes holdning, at det i fremtiden skal være en vigtig indtægtskilde for Danmark og den danske stat at sælge og eksportere fossile brændstoffer, fordi man har en forhåbning om, at der i andre lande stadig væk vil være en stor efterspørgsel efter fossile brændstoffer, selv om man siger, at man går ind for at reducere udledningen af CO 2 ? Jeg synes faktisk, at det er et rigtig spændende synspunkt, at man satser på eksport af og indtægter fra brændselsformer, som man ikke ønsker anvendt. ",0
204,"Jeg er sådan set meget glad for, at herre Mikkel Dencker i lighed med de øvrige ordførere støtter Frederikshavn Kommunes forsigtige tilgang til den her problemstilling. Jeg synes, det er godt og vigtigt, at der er den meget klare tilkendegivelse også fra Folketingets side i den sag. Men det, jeg vil spørge herre Mikkel Dencker, om, er, om det er rigtigt forstået, at Dansk Folkeparti i virkeligheden synes, at skifergas og andre gasformer kunne være gode alternativer til fossilfri brændsler. Er det rigtigt forstået, at det i virkeligheden betyder, at man fra Dansk Folkepartis side ikke synes, at det der med at få udfaset de fossile brændstoffer er så vigtigt, og derfor synes man, at gas kunne være et godt alternativ, når vi taler om at udfase de fossile brændstoffer? ",0
205,"Jeg kan sige, at Dansk Folkeparti ikke har nogen intentioner om at udfase fossile brændsler, så derfor ser vi tilstedeværelsen af den her skifergas som en ganske god mulighed for at forlænge Danmarks selvforsyning med gas. Jeg kan kun bekræfte det, herre Per Clausen sagde, om, at vi bakker op om Frederikshavn Kommune, der har besluttet at lave en VVM-redegørelse. Det sker i forlængelse af, at vores byrådsmedlemmer i Frederikshavn Kommune også går ind for den her VVM-redegørelse, for det er klart, at beboerne i nærområdet skal føle sig helt trygge ved det, der foregår, og derfor bakker vi op om Frederikshavn Kommune i den her sag. ",0
206,"Tak for det. Jeg vil stille herre Rasmus Helveg Petersen et enkelt spørgsmål: Tror herre Rasmus Helveg Petersen ikke, at det, at vi leverer øgede mængder af fossile brændstoffer, godt kan medvirke til at forsinke processen med at gå over til vedvarende energi? Altså, er der ikke et eller andet paradoks i, at vi på den ene side siger, at vi i Danmark skal være uafhængige af fossile brændstoffer, men af hensyn til vores indtjening skal vi på den anden side gerne sælge mere af fossile brændstoffer? ",0
207,"Jamen jeg anerkender, at det kan virke paradoksalt, ligesom det kan virke paradoksalt, at vi opretholder en stor produktion af fossile brændsler fra Nordsøen i dag. Vi har flere gange set rapporteringer i avisen om, at nu vil man investere flere milliarder i det felt, og nu vil man efterforske det felt. Det synes ikke at give anledning til den samme opstandelse, som når man flytter det her på land, og egentlig kan jeg ikke se forskellen. Med hensyn til CO 2 -udledning er det samme sag, om det kommer fra Nordsøen, eller om det kommer fra Nordjylland. Jeg er meget til sinds, at der, hvor vi skal gribe ind, er i forhold til forbruget, ikke i produktionen af fossile brændsler. ",1
208,"Tak for det. SF's ordfører var inde på CO 2 -kvoteprisen og den beslutning vedrørende backloading, som EU-Parlamentet traf for uger tilbage. Jeg vil godt spørge SF's ordfører til det forhold, at CO 2 -kvoteprisen er gået fra cirka 140 kroner per ton, da vi lavede energiaftalen, til, at den nu er på den anden side af 30 kroner og måske endda lavere per ton. Giver det ikke anledning til at gøre sig overvejelser om nogle af de danske målsætninger? Jeg tænker på, at vedvarende energi jo bliver ganske meget dyrere som følge af den meget, meget lave CO 2 -kvotepris. ",0
209,"Jeg synes, jeg har redegjort for det, og jeg har oven i købet nævnt tre punkter for, hvad vi skal gøre på EU-plan. Det er jo derfor, at backloading skal gennemføres – det er for at sætte kvoteprisen op, og det samme gælder de andre initiativer, jeg har nævnt. Det er det, jeg synes vi skal bruge vores kræfter på. Så mener jeg også grundlæggende, at vores energipolitik er økonomisk sund, og det er den, fordi man er nødt til at inddrage den advarsel fra Det Internationale Energiagentur, som siger, at det er økonomisk dumt – nu taler vi ikke om energipolitik – at investere i fossile brændsler efter 2016 i vores del af verden. Det er simpelt hen dumt; det bliver for dyrt, for så skal de skrottes før tid, før de er udtjente. ",0
210,"Men er herre Lars Christian Lilleholt så ikke enig med mig i, at tempoet i omstilling til vedvarende energi og tempoet i reduktion af vores CO 2 -udslip vel også må være vigtigt for Venstre? For man kunne jo godt få det indtryk ud fra herre Lars Christian Lilleholts tale her i dag, at det eneste, det handlede om for Venstre, sådan set var at holde omkostningerne nede. Så var man lidt ligeglad med, hvad de miljømæssige og klimamæssige konsekvenser ville være af det standpunkt. ",1
211,"Tempoet er ganske højt. Vi kommer op på 35 procent vedvarende energi i 2020. I de seneste 10 år under den borgerligt ledede regering steg andelen af vedvarende energi i Danmark mere end nogen sinde. Det var en periode, hvor der kom mere og mere grøn energi. Aldrig har vi haft en større andel, og aldrig har vi haft en større vækst i andelen af vedvarende energi i Danmark. Men for os er det selvfølgelig også helt afgørende, at den regning, der kommer, er af en størrelse, så virksomhederne og forbrugerne er i stand til at betale den. Og dér skal der være fokus på at sikre, at omstillingen sker så billigt som overhovedet muligt. ",1
212,"Det er lige nøjagtig sådan, at når man gør både-og, risikerer man jo at komme til at skyde sig selv i foden. Den her regering, det parti, som ordføreren repræsenterer, vil jo gerne kendes som en grøn regering, med grøn omstilling og grønne jobs, og jeg skal give dig. Men hvordan harmonerer det, at man udbygger motorveje og på den måde sikrer øget CO 2 -udledning og mere biltrafik, med, at man vil være en grøn regering, når man så samtidig i virkeligheden undergraver grundlaget for den kæmpemæssige udbygning, som regeringen har taget initiativ til, og som vi i øjeblikket sidder og forhandler i Togfonden DK? Det er jo rigtig godt, men hvorfor skyde sig selv i foden, når man er en grøn regering? ",1
213,"Jeg skulle måske gøre ordføreren opmærksom på, at jeg såmænd selv er i besiddelse af en lille bil, en Kia Picanto. Den kører 20 km på literen, og jeg haft den i 5-6 år sammen med min kone. Så det er ikke, fordi vi er imod privatbilisme. Det er en myte, som ordføreren her forsøger at vedligeholde, men som jo ikke har nogen hold i virkeligheden. Det er jo meget godt, at ordføreren står og siger, at for Det Radikale Venstre er det stadig væk en ambition at nedbringe CO 2 -udledningen. Jamen den radikale klimaminister hældte jo stort set alle de forslag, som blev fremlagt med den nylige klimaplan, og som skulle nedbringe CO 2 -udledningen fra transportsektoren, ned ad brættet. Men det passer jo meget godt med, at man så samtidig går ind for udbygningen af motorveje. ",0
214,"Grunden til, at vi sammen med Venstre valgte at gribe ind mod den gamle nettomålerordning og lave et nyt forlig, var jo præcis ønsket om løbende at justere vores støtte til forskellige vedvarende energiformer, herunder solcellerne, i takt med at de teknologier bliver billigere. Så ja, det er jo et udtryk for, at når vi justerede den gamle nettomålerordning, så var det præcis ud fra et ønske om at få den vedvarende energi så billigt som muligt, så elforbrugerne ikke skal betale mere end højst nødvendigt. ",0
215,"Som sagt er den PSO, vi betaler i dag, for langt, langt den største dels vedkommende, om jeg så må sige, en PSO, som bliver betalt, i kraft af at der er foretaget investeringer før den her regerings tid, og før energiaftalen overhovedet blev lavet. Så hvis vi skal undgå en højere PSO i fremtiden, skal vi jo faktisk ind og kigge på den fremtidige støtte til vedvarende energi, og det er præcis det, vi gør med den afgifts- og tilskudsanalyse, som vi i øvrigt var enige med Venstre og alle de andre parter i energiforliget om at vi skal have lavet næste år, hvor vi så kigger på det hele samlet. Så det er jo præcis det, som spørgeren efterlyser, som vi sådan set er i gang med. ",0
216,"Jeg synes måske, det er lige skrap kost nok at påstå, at regeringen ingenting gør, efter at jeg nu lige har remset alt det op, vi gør og vil gøre, men jeg tror, jeg vil spare både spørgeren og seerne for, at jeg remser det op en gang til. Men jeg kan i hvert fald love for, og det er jo det, der er det vigtige i den her sag, at regeringen har gang i at kigge på det her. Vi skynder os alt det, der overhovedet er muligt, både i forhold til kompensationsordningen, i forhold til analysen og i forhold til i det hele taget at kigge på, hvad man kan gøre for at reducere omkostningerne til vedvarende energi, både i Danmark og i Europa. ",0
217,"Såfremt gartnerierne overlever så længe. Ministeren lover og lover, gør det også i dag, og der sker ingenting overhovedet. Det ser vi med den her pulje på de 75 million kroner, men det ser vi jo også i forbindelse med konverteringen fra kul til biomasse på de centrale kraft-varme-værker. Det fører jo også til en stor ekstraregning for de danske gartnerier, og også her er gartnerierne blevet lovet at blive kompenseret for de øgede udgifter – og det er jo et tocifret millionbeløb, et sted mellem 60 og 100 million kroner om året. Men også her kan vi se, at der intet sker, og vi oplever samtidig, at en række store byer er i gang med at omstille deres varmeproduktion. Jeg vil godt spørge ministeren, hvor de penge bliver af. ",0
218,"Nu har vi mig bekendt ikke fået den store konvertering til biomasse på de centrale kraft-varme-værker endnu, og det er en lidt anden problemstilling end den problemstilling, vi snakker om i dag, nemlig PSO. Men der skal ikke herske nogen tvivl om, at den kompensationsordning, som vi forhandlede igennem sammen i vækstaftalen, har jeg til hensigt skal gennemføres inden for det beløb på 525 million kroner, som vi har. Men selvfølgelig bliver jeg nødt til at tage hensyn til de statsstøtteregler, der er i EU, og som kommer i EU. Det kan ikke være anderledes. Sådan opererer alle danske regeringer, og sådan tror jeg egentlig også vi gør bedst i at operere, for ellers tror jeg for alvor, vi ville få problemer. ",0
219,"Det kan jeg svare hundrede procent ja til. Jeg tror, at vi har en kæmpe mulighed her, fordi begge de to rammevilkår, både klimaforandringerne og de ændringer, vi står og diskuterer i dag, og som jeg tror vi er fælles om gerne at ville indføre – det ene har vi lidt større indflydelse på end det andet, eller det andet har vi større indflydelse på end det første, må jeg hellere sige – vil betyde, at der vil være et ganske stort potentiale for danske gartnerier. Jeg håber da bestemt, at vi kommer op i den størrelsesorden, som spørgeren indikerer, og meget gerne større. ",0
220,"Nu er det jo ikke Venstre, der sidder og laver implementeringen, det er regeringen og Skatteministeriet, og der har været en høringsrunde, og der er indkommet nogle høringssvar. Og jeg håber da sådan set, at regeringen vil lytte til de høringssvar, der er indkommet. Vi var med til at lave en energiaftale, som, ja, indbefatter en forsyningssikkerhedsafgift, som sikrer, at man kan investere i biogasanlæg, som sikrer, at vi kan få en grøn omstilling, men som ikke samtidig tynger de danske familier og de danske virksomheder lige så meget, som regeringen umiddelbart havde lagt op til. Vi lykkedes med at få gjort regningen til danskerne over 2 milliard kroner billigere, fordi vi blev i forhandlingslokalet og kæmpede. ",0
221,"Det kan så diskuteres. Der er jo nogle, der mener, at regeringen lagde noget frem, som var fuldstændig uacceptabelt for Venstre, det vidste man godt på forhånd, og så landede man en aftale, der lå på præcis det niveau, som Venstre selv havde lagt frem, nemlig at energiafgifterne skulle stige med 3,9 milliard kroner frem mod 2020. Men det er en anden diskussion. Så må jeg jo bare spørge om noget. Hvis Venstre ikke mener, at det er en specielt intelligent måde at kradse energiafgifter ind på, for eksempel på halm til at strø under hesten eller til at bygge raftehegn, hvordan havde Venstre så forestillet sig den her forsyningssikkerhedsafgift på biomasse skulle kradses ind? Hvad er Venstres forslag til at kradse de her penge ind? ",0
222,"Vi er en del af en energiaftale, en energiaftale, som blev over 2 milliard kroner billigere, end den ville være blevet, hvis Venstre, Dansk Folkeparti og Det Konservative Folkeparti ikke havde siddet med i forhandlingerne. Den regning har vi sparet danskerne for. Vi mener sådan set godt, at man kan lave en grøn omstilling, som ikke skulle koste de 2 milliard kroner mere, som regeringen havde lagt op til. Nu er der så en konkret implementering fra regeringens side, som har været sendt ud i høring. Der var høringsfrist her i september måned, der er ikke kommet nogen indstilling endnu, og som det er med høringer, kan man jo vælge at læse høringssvarene og blive klogere, man kan se på, hvad de indeholder. ",0
223,"Tak for den ordførertale fra herre Lars Barfoed. Den går jeg ud fra at ordføreren vil gentage heroppefra. »Der er intet nyt i elektrificeringen og timeplanen«. Det er jo godt, at ordføreren ser sådan på det. Så er det, jeg ikke forstår, hvorfor De Konservative ikke ville være med til den togplan. Jeg mindes Venstres ordfører, der sagde, at VK's plan var meget større end denne. Men nu får vi da på plads, at der intet nyt er. Og så kunne man jo håbe, at De Konservative vil være med. Der er afsat penge til grøn omstilling i finansloven. Det håber jeg at Det Konservative Folkeparti vil være med til: netop at følge op på anbefalingerne fra Natur- og Landbrugskommissionen. ",0
224,"Jamen det er jo sådan, at regeringen med det finanslovsforslag, vi fremsatte her for nogle måneder siden, har afsat yderligere 800 million kroner til grøn omstilling i de kommende år. Så regeringen er sådan set på sporet, og jeg hilser det da kun velkommen, hvis De Konservative vil være med til at løfte den dagsorden bredt set. Det kan være, at Konservative så også skal melde sig ind i finanslovsdrøftelserne i forhold til den grønne dagsorden. Det vil jeg glæde mig til. Jeg ville så ønske, at Konservative også vil komme på bedre tanker i forhold til Togfonden DK og elektrificeringen af jernbanenettet i Danmark. ",1
225,"Vi synes jo ikke, det er at gå i den rigtige retning at lægge en afgift på pejsebrænde, halm og træpiller, så derfor er vi ikke med i det. Så logiske er vi, modsat Det Konservative Folkeparti, måske. Men vil det sige, at når der i aftaleteksten står, at Det Konservative Folkeparti vil lægge en afgift på det, man kalder biomasse, som jo blandt andet omfatter brænde, halm og træpiller, så står Det Konservative Folkeparti ved det, eller står Det Konservative Folkeparti ikke ved, at der skal lægges en afgift på biomasse, som omfatter pejsebrænde, halm og træpiller? ",0
226,"Jeg synes jo, at det er herligt, at De Konservative i jagten på en ny profil er faldet over det grønne, og jeg kunne forstå forleden dag i åbningsdebatten, at det var det nye. Det synes jeg er rigtig godt, og jeg vil gerne byde De Konservative velkommen til samarbejdet, fordi som alle ved, er regeringen dybt, dybt optaget af en grøn omstilling af Danmark. Vi har det jo sådan, at vi skal efterlade et bedre Danmark til vores børn end det, vi overtog. Det gælder, når det handler om økonomien, det gælder, når det handler om det sociale, men selvfølgelig også, når det handler om vores natur og miljø. Så vi vil meget gerne udvide samarbejdet med Det Konservative Folkeparti om netop de her grønne spørgsmål. ",1
227,"Udviklingen går ganske fornuftigt i Danmark. Den tidligere regering bragte os op på en vedvarende energi-andel på omkring 30 pct i 2020. Ved den seneste energiaftale fra 2012 når vi op på 34 procent i 2020. Det vil sige, at over en 10-15-årig periode har vi mere end fordoblet andelen af vedvarende energi i vores energiforsyning. Vi er blandt de lande i Europa, som har den højeste andel af vedvarende energi i vores energiforsyning, og med 34 procent i 2020 er vi ganske godt på vej. ",1
228,"Hvis vi fortsætter de initiativer, vi har taget, og hvis den fordobling af vedvarende energi-andelen, som vi har oplevet i den seneste 10-årige periode, fortsætter frem mod 2050, er vi overbevist om, at vi når målsætningen om at være fri af fossile brændsler i 2050. Nu er det også sådan, at vi ikke har noget religiøst forhold til, om vi lige når 98 procent eller 90 procent i 2050. For os er det afgørende, at retningen er den rigtige. Og retningen er den rigtige. ",1
229,"Jeg vil bare være helt sikker på, at jeg forstod herre Mikkel Dencker rigtigt, altså at det er Dansk Folkepartis opfattelse, at der ikke er nogen som helst grund til at gøre noget som helst for at reducere CO 2 -udslippet i Danmark. Det andet er: Er det herre Mikkel Denckers opfattelse, at vi, hvis vi overhovedet ikke havde gennemført nogen grøn omstilling i Danmark, så ville have haft langt flere mennesker i arbejde? Det er bare for at være helt sikker på, at jeg har forstået herre Mikkel Dencker korrekt. ",0
230,"Tillykke til ordføreren med ordførerskabet. Vi ser frem til samarbejdet med den radikale ordfører, og jeg glæder mig også meget over, den radikale ordfører lagde så stor vægt på EU. Hvorfor så dansk enegang på det her område? Er EU ikke langt bedre til at regulere CO 2 -udledningen, til at sætte faste europæiske mål, frem for at det sker ved dansk national enegang? Det hænger vel ikke helt sammen med begejstringen for, at det er EU, der er drivkraften. ",0
231,"Jeg tror, det vil gavne rigtig mange virksomheder i Danmark, hvis Tyskland kommer igennem med den plan for mindsteløn, de har tænkt sig. Og nej, vi har ikke nogen ambition om, at vi skal ned på det tyske lønniveau, vi ser nu. Jeg synes, det er ret vigtigt, at EU får nogle mål for vedvarende energi, for CO 2 -reduktioner kan jo opnås relativt nemt ved at lave mere atomkraft, og jeg tror, det er ret vigtigt for danske virksomheder, at der kommer et mål for vedvarende energi, fordi vi jo selvfølgelig har rigtig mange virksomheder, der producerer løsninger inden for det. Så håber vi jo også, at man også får lavet en ambitiøs målsætning for CO 2 -udslippet. ",0
232,"Herre Andreas Steenberg er så inde og sige, at ja, det kan også godt være, at vi skal beskatte anderledes. Det er jo rigtig nok. Hvis man læser i regeringsgrundlaget, ser man, at regeringen vil sætte ind og komme med forslag til en ændring af bilbeskatningen. Og så er det, man må spørge – nu er vi halvvejs inde i regeringsperioden: Hvor bliver den dog af? For vi er vel enige om, at det er hårdt tiltrængt. Det afgiftssystem, vi har i dag, er i hvert fald ikke tilfredsstillende, hvis man skal opfylde klimamål og mål for CO 2 -udledning. Det tror jeg da vi er enige om. Så kan man jo spørge sig selv: Hvor bliver så i virkeligheden forslagene til ændringer af i henhold til regeringsgrundlaget? ",0
233,"Tak for det. Var det så ikke bedre tilrettelagt, hvis Danmark i stedet for dansk enegang pressede på i EU, for at EU kunne have målsætningerne, således at det ikke blev danske forbrugere og dansk erhvervsliv, der kom til at hænge på den her regning? For vi deler jo SF's ønske om, at vi skal reducere udledningerne af CO 2 . Men for os er det helt afgørende, at det indgår i en international kontekst – dels i EU, dels i FN og andre steder, hvor det kan være fornuftigt, frem for en isoleret dansk enegang. ",1
234,"Jeg er glad for at høre, at herre Villum Christensen erkender, at de arbejdspladser, der findes, er rigtige arbejdspladser og ikke symbolske arbejdspladser. Det fører mig så til noget andet, for herre Villum Christensen havde nogle overvejelser om de makroøkonomiske sammenhænge. Er herre Villum Christensen ikke enig med mig i, at det også kan hænge sammen med nogle mikroøkonomiske omstændigheder, om der etableres arbejdspladser eller ikke etableres arbejdspladser, og at de måske lige præcis kunne hænge sammen med, om man i et land har en politik, hvor man bevidst går efter at fremme energibesparelser, fremme omstilling til vedvarende energi osv.? ",0
235,"Jeg bliver nødt til at sige, at jeg ikke kan stå her og forhandle med herre Anders Samuelsen om tallene i forhold til PSO'en. Det, jeg i hvert fald kan konstatere, er, at jeg jo ikke vil klandre Liberal Alliance for det. De har ikke på noget tidspunkt ønsket at tage ansvar for en ambitiøs klima- og energipolitik. Det er jo fair nok, det er deres synspunkt. Men jeg synes, det er besynderligt, at Venstre den ene dag sidder og har nogle ambitioner i forhold til andelen af vedvarende energi, og den næste dag er parate til at løbe fra det. Jeg synes, man skylder de mennesker, som har job i den her branche, at forklare, hvordan det egentlig kan være. Det er det, jeg forbinder med tryghed, og det var det, jeg blev spurgt om. ",0
236,"Jeg tror, at jeg vil afholde mig fra at forsøge at tolke forskellige ord, og hvad den tidligere udenrigsminister, der lavede den her verbalnote, præcis har tænkt om de forskellige ord, da den blev lavet. Det skal jeg ikke kloge mig på. Men jeg opfatter sådan set vores samarbejde med Kina som utrolig vellykket på en lang række områder i forhold til danske interesser og danske perspektiver på alt fra menneskerettigheder til vedvarende energi. Jeg mener sådan set, at det flytter betydelig mere, end hvis man fuldstændig afbrød enhver form for samarbejde med det store land. ",0
237,"Jeg håber, at Venstre vil anerkende, at hvis et flertal i Folketinget ønsker at reducere CO 2 -udledningen med 40 procent i 2020, så er det det, der kommer til at ske. Men jeg håber også, at Venstres ordfører i al seriøsitet vil sige, at det jo ikke er det, der ligger i lovforslaget. Det er det, der ligger i den politiske aftale, som et flertal har indgået. Derfor savner jeg bare den anerkendelse fra Venstres side af, at det her lovforslag faktisk handler om, at vi skal diskutere klimaet seriøst, og ikke handler om de 40 procent, som man jo selvfølgelig kan blive nødt til at følge, hvis et flertal ønsker det. Men er Venstres ordfører ikke enig i, at det faktisk ikke er det, der står i selve lovforslaget? ",1
238,"Vi står ved energiaftalen, men vi har skrevet et brev, eller vores partileder har, sammen med de øvrige partiledere i blå blok med henblik på at kigge på energiaftalen og ikke mindst på omkostningsniveauet. Siden vi indgik energiaftalen, er der sket ganske meget på energiområdet. Prisen på de fossile brændsler er på et langt lavere niveau i dag, end da vi indgik aftalen for godt og vel 2½ år siden, og det betyder, at det er blevet langt dyrere at producere vedvarende energi i Danmark, og dermed er prisen på energiaftalen på et langt højere niveau, end da vi indgik aftalen, og derfor ønsker vi en genforhandling af energiaftalen. ",0
239,"Tak for det. Nu nævnte Dansk Folkepartis ordfører selv Det Miljøøkonomiske Råd igen og citerede det for at sige, at hvis man skulle gøre noget klogt, så skulle man droppe udbygningen af yderligere vedvarende energi, blandt andet de her havvindmølleparker. Det ville så skabe 5.000 arbejdspladser på kort sigt. Sådan blev det citeret. Så vil jeg gerne spørge Dansk Folkepartis ordfører, om han selv ringer ned til de 3F'ere og metalarbejdere, de over 20.000, som stod til at få arbejde på de havvindmølleparker, og siger, at det er aflyst. ",0
240,"Jeg ved godt, at Dansk Folkeparti går ind for skattestop og mere velfærd og forskellige andre ting, som økonomer har svært ved at få til at hænge sammen. Jeg vil bare spørge herre Mikkel Dencker, om det, der gør sig gældende her, er, at Dansk Folkeparti faktisk har den opfattelse, at det er en rigtig god idé at overlade klimaregningen, altså klimaforandringernes konsekvenser, til vores efterfølgere. Det handler i virkeligheden bare om, at Dansk Folkeparti skal have nogle stemmer i morgen, og så må vores efterfølgere betale prisen i form af klimakatastrofer, og hvad de har af økonomiske og sociale omkostninger på langt sigt. ",1
241,"Jeg mener jo ikke, at der er nogen direkte sammenhæng mellem, om man i Danmark når en CO 2 -nedbringelse på 34 eller 40 procent, og så om der sker klimakatastrofer i fremtiden. Danmarks CO 2 -udledning er så marginalt lille, at det ikke har noget som helst at skulle have sagt for klimaet på lang sigt. Der tror jeg nok at herre Per Clausen skal vende blikket mod nogle andre lande, som udleder væsentlig mere og har en meget større vækst i deres CO 2 -udledning. Hvis der er nogen, der påvirker klimaet, så må det være dem. ",0
242,"Først vil jeg sige noget om definitionen af, hvad det er, vi skal nå i 2050. Altså det, som den tidligere statsminister talte om, var et fossilfrit samfund i 2050. Vi får jo aldrig et samfund, der er emissionsfrit, for vores CO 2 -udslip hører med til naturens balance. Det er derfor, jeg har hæftet mig ved det udtryk, som er dækkende for det, SF står for, og det er altså 100 procent vedvarende energi. Hvad angår skifergas, har vi en kritisk adgang til den diskussion, men det, vi må se på, er jo, om der er et potentiale, og på de miljørisici, der er forbundet dermed. ",1
243,"Med hensyn til skifergassen var det, jeg fiskede efter at høre, om SF, hvis man går ind for et fossilfrit samfund i 2050 – og det har jeg forstået at man gør – så også mener, at skifergassen skal blive nede i undergrunden, uanset hvor let tilgængelig den end måtte være. Hvis der er så store ressourcer, som der er nogle der tror der er, og hvis de er relativt let tilgængelige, så vil jeg jo mene, at så store ressourcer, som måske har en værdi, der ikke skal måles i milliarder, men i billioner, vil være ret store værdier at lade blive nede i undergrunden. Så hvad mener SF? Skal den blive nede i undergrunden, eller skal vi bruge den? ",1
244,"Der er jo mange vurderinger af, om der er noget skifergas i Danmark. Der er også nogle, der siger, at det er der kun meget lidt af, og at det ikke kan betale sig at udvinde den. Jeg vil altså ikke i forbindelse med de her diskussioner sælge skindet, før bjørnen er skudt. Men det grundlæggende er jo, at vi skal have et samfund med 100 procent vedvarende energi i 2050. Det er det, vi går efter, altså at vores energiproduktion skal være baseret på 100 procent vedvarende energi, og vi skal jo både af med gas og olie i god tid inden 2050. ",1
245,"Jo, jeg er enig med herre Lilleholt i, at vi selvfølgelig bliver nødt til at løfte i flok, når vi skal løfte så stort et problem som en global opvarmning. Men et af de redskaber, vi har valgt ved at gå forrest, er jo også, at vi dermed håber at øge vores gennemslagskraft i blandt andet EU, når vi snakker reduktioner, dels ved at sige, at vi selv har valgt at gå forrest, dels ved ved at gå forrest også at være med til at udvikle den teknologi, som andre lande så kan udnytte for at nå målet. Så vores indsats er både politisk, og den er også meget praktisk, og vi håber selvfølgelig med vores indsats at bidrage til, at vi som verden hurtigere når til den målsætning, som blev udtrykt af FN's panel for nylig. ",1
246,"Tak. Det var et klart svar, så jeg forstår ikke, hvorfor man så har brugt en anden formulering, som kunne skabe usikkerhed omkring det. Men så har jeg et andet spørgsmål. Det er: Hvis det nu viser sig, at der er store forekomster af skifergas i Danmark – nogle prognoser tyder jo på, at der er til 200 års forbrug, det er temmelig mange penge og store mængder gas, og de vil nok ikke være brugt inden 2050 – hvad mener regeringen så man skal stille op med det, der ikke er nået at blive brugt inden 2050? Skal vi så af principielle årsager sætte en prop i hullet, fordi vi nu ikke vil bruge fossil energi længere og derfor lukker af og ikke længere vil have noget med de penge og den gas at gøre, eller skal vi bare eksportere det, hvis ikke vi bruger det selv? ",0
247,"Vi har en målsætning om selv at komme væk fra fossil energi i Danmark og håber meget, at vi kan få så mange af Folketingets partier som muligt med, da vi tror, at det samlet vil gøre omstillingen billigere. Deri har vi ikke forholdt os til, hvordan vi vil fortsætte vores egen kulbrinteudvinding. Og der er i princippet ikke noget til hinder for, at vi, efter at vi selv er holdt op med at bruge olie og gas, kunne hive det sidste af det, vi har i Nordsøen, op. De to ting er ikke nødvendigvis forbundne kar. Vi forpligter os til selv at reducere vores forbrug, ikke til at stoppe eksporten af kulbrinte. ",1
248,"Så det, jeg kan høre herre Frank Aaen sige, er, at man ønsker, at der bliver indvundet mindre olie og gas i Nordsøen? Det er selvfølgelig også et synspunkt, man kan argumentere for, men det vil jo give nogle færre indtægter. Jeg synes, det giver god mening at se på de ressourcer, der ligger, og få det optimale ud af dem og så i øvrigt investere klogt og hensigtsmæssigt i en grøn omstilling, som vi jo i den grad er i fuld gang med i Danmark, og som skal sikre, at vi også er klar til at kunne forsvare vores position som en grøn energileverandør og ikke mindst som en grøn vindernation. ",0
249,"Jeg har den oplevelse, at der forskes rigtig mange steder, ikke kun i Danmark, men i rigtig mange lande, i at udvikle vedvarende energi, og kommer vi dertil en dag, hvor vedvarende energi efterhånden bliver konkurrencedygtigt, hvor det kommer ned i samme pris som den fossile energi, så er det jo det naturlige valg alle steder – det kan vi vel godt være enige om – og det tror jeg er en udvikling der kommer før eller siden. Så det mener jeg ikke at der umiddelbart er noget behov for at fremme, ved at vi stifter en ekstra klimaorganisation, som skal holde flere møder. ",0
250,"Jeg må bare sige, at jeg ikke tror, at vi i Dansk Folkeparti deler den præmis, som Enhedslisten har, nemlig at hvis vi bare hjælper nogle tredjeverdenslande med at indføre vedvarende energi i stedet for fossil energi, kan vi redde hele klimaet. Det tror jeg bare ikke på kan lade sig gøre. Jeg tror ikke på, at dansk enegang, at vi spurter 10 km foran alle andre lande i det her, overhovedet er noget, der rykker noget globalt, for Danmarks størrelse er alt for lille til, at det kan regnes med ind i et globalt CO 2 -regnskab, hvis man synes, at det er vigtigt at opstille sådan et. Så nej, vi går ikke ind for dansk enegang. ",0
251,"Bare for at være helt sikker på, at jeg forstår Dansk Folkeparti rigtigt, og så jeg ikke går rundt og spreder forkerte historier, vil jeg spørge, om det er rigtigt forstået, at Dansk Folkeparti i grunden synes, det er rigtig godt, at det går langsomt med at begrænse CO 2 -udslippet, fordi man ikke tror på det med klimaforandringer. Det eneste problem er sådan set, at vi i Danmark er så fjollede, at vi gør et forsøg på at reducere CO 2 -udslippet. Er det sådan set i virkeligheden kernen i Dansk Folkepartis synspunkt? ",0
252,"Jeg kan bekræfte, at vi i Dansk Folkeparti synes, det er overflødigt, at vi pålægger os selv så mange byrder i Danmark for at begrænse CO 2 -udslippet med de sidste få procent, der er op til regeringens målsætning. Det er jo sådan, at Danmarks CO 2 -udledning i globalt perspektiv er uendeligt lille, og derfor betyder det ikke noget for klimaet, om Danmark havner på en nedbringelse af CO 2 -udslippet på 34, 35 eller 36 procent Det har ingen betydning globalt set, og hvis det er noget, der skal dyrkes, noget, der skal laves begrænsninger på, må det ske som følge af en international aftale, som jeg sagde før, hvor alle verdens lande påtager sig rimelige byrder og forpligtelser over for hinanden. ",0
253,"Det afgørende er, at regeringen ikke slækker på klimamålet. Det fremgår af regeringens udspil: »Såfremt en aftale om Vækstpakke 2014 indeholder tiltag på energiområdet, der øger CO 2 -udledningen i 2020, vil regeringen tage initiativ til at gennemføre klimakompenserende tiltag.« Der er ikke taget stilling til, hvilke konkrete klimakompenserende tiltag der måtte blive behov for, men vi vil som sagt lægge afgørende vægt på, at vi ikke slækker på vores klimamål i den forbindelse. ",1
254,"Men hvis man læser regeringsgrundlaget, får man jo det indtryk, at det netop er ved at spare på energien, og at det netop er ved at gennemføre en grøn omstilling, at vi forbedrer de danske virksomheders konkurrenceevne og øger muligheden for beskæftigelse. Hvordan kan det så være, at man ender med at gøre det modsatte? Det er det, jeg simpelt hen ikke begriber. Man laver en plan for øget beskæftigelse og øget udvikling i vores samfund, og så gør man det modsatte af det, man skrev i regeringsgrundlaget man skulle gøre, nemlig ved  ikke  at fremme den grønne omstilling, men altså i stedet for gøre det modsatte. ",1
255,"På meget lang sigt anerkender jeg, at selvforsyning i en vis udstrækning bygger på vedvarende energi. Vi i Dansk Folkeparti går også ind for, at der skal udvindes skifergas, for det kan også holde os velforsynet med egen energi i meget lang tid. Men vi var blandt andet med i energiaftalen netop for også at kunne afsætte forskningsmidler til vedvarende energi, for det er en del af løsningen på afhængigheden af udenlandske leverandører. Men derfra og så til at gå ind i den her storstilede statssubsidiering af energisektoren, som jeg ved SF går ind for, kan vi ikke være med til. ",0
256,"Det vil sige at i stedet for de arbejdspladser, vi ved vi får, hvis vi laver havvindmølleparker, foretrækker herre Mikkel Dencker vismændenes teoretiske beregninger af arbejdspladser, som måske kun findes i teorien, og som alternativ til en omstilling til vedvarende energi for at sikre selvforsyning foretrækker herre Mikkel Dencker et eksperiment, et håb, en drøm om, at skifergas nok vil vise sig at kunne løse udfordringen. Det er altså den realisme, der ligger bag Dansk Folkepartis politik i den her sag. ",0
257,"Jeg kan forstå på herre Mikkel Dencker, at en stor del af Danmarks forsyningssikkerhed fremover skal bygges på skifergas. Jeg kunne i den forbindelse så godt tænke mig at vide, om ordføreren slet ikke har nogen betænkeligheder ved udvinding af skifergas i Danmark – det kunne være i forhold til grundvand, det kunne være i forhold til andre sideeffekter af skifergasudvinding. Dernæst vil jeg gerne spørge, om ordføreren ligefrem helst ser, at vi fortsætter med at have store andele af fossil energi i vores forsyning. ",0
258,"Det kan ikke udelukkes, at fossil energi har en indvirkning på klimaet, men den måde, man løser det, der i givet fald er et problem, er gennem internationale aftaler, hvor landene forpligter sig til at nedbringe deres CO 2 -udslip. Danmark er gået langt foran alle andre, og selv om vi afskaffer afbrænding af fossil energi i Danmark, redder vi jo ikke klimaet af den grund, for der er stadig flere hundrede lande rundt i verden, som ikke har gjort det samme, men som til gengæld har vækst i deres fossile afbrænding. Dermed gør det ikke det store fra eller til, hvad Danmark foretager sig. ",1
259,"Tak. Jeg er meget enig med ordføreren i, at 90 million kroner naturligvis ikke er meget ud af de omkring 16 milliard kroner, men jeg går ud fra, at ordføreren også er enig med mig i, at derfor skal man stadig væk sikre, at de 90 million kroner bliver brugt på ordentlig vis, og måske endda sikre, at de giver mest mulig bistand for pengene. Det er i hvert fald et mantra, som vi har diskuteret på et samråd i sidste uge. Jeg kunne egentlig godt tænke mig at høre, om ordføreren vil sige, hvad det er, der gør, at lige præcis GGGI er den organisation udi grøn vækst- og grøn omstillings-rådgivning, som giver mest mulig effekt for danske bistandskroner. ",0
260,"Okay. Det er selvfølgelig også et klart svar, at man ikke vil svare på, om man anerkender klimaforandringerne. Så bliver der henvist til et eller andet med likely, more likely og less likely, og det er jo rigtigt, at man arbejder med sandsynligheder, men så er mit simple spørgsmål til Dansk Folkepartis ordfører: Er der nogen steder i den her rapport udarbejdet af de bedste videnskabsmænd i verden, hvor der er noget, som tyder på, at det vil gå  bedre? Sandheden er jo, at alt det her er ting, vi risikerer med stor sikkerhed eller med lidt mindre sikkerhed, men som alle sammen er nogle meget alvorlige forandringer. Er der nogen af de her ting, som sådan set trækker i den rigtige retning, hvis man skal købe Dansk Folkepartis argumentation om, at det ikke nødvendigvis bliver et problem? ",0
261,"Jamen det kan man jo have mange holdninger til. Jeg har bare redegjort for det, som også herre Jens Joels egen partikollega herre Jeppe Kofod faktisk tidligere har sagt her fra samme talerstol, som jeg befinder mig på nu. Det er, at hvis man skal fastholde CO 2 -udledningen på det niveau, den var på i 2010, skal man ifølge EU's økonomiske estimater lægge nye 750 milliard kroner oven i det bidrag, der var lagt på daværende tidspunkt . Der må jeg jo bare sige, at jeg ud fra en nøgtern regnskabsmæssig vurdering af det ikke tror på, at de bidrag, som Danmark kommer med, gør den store forskel i forhold til at leve op til den målsætning. Det henholder jeg mig til. ",0
262,"Der er jo sådan set meget konsistens i Dansk Folkepartis holdning. I mandags havde vi en drøftelse om den energipolitiske redegørelse her i salen, og da ville Dansk Folkeparti ikke være med til at have et mål om at gøre Danmark frit for fossile brændstoffer i 2050, fordi det åbenbart ikke har nogen betydning i forhold til klimaforandringerne, hvad vi gør. Men jeg kunne godt tænke mig at spørge herre Hans Kristian Skibby, om Dansk Folkeparti anerkender, at nogle af de naturkatastrofer, der sker ude i verden, faktisk også har en relation til sikkerhedspolitik. ",1
263,"Men målene står fast, vil jeg sige til fru Mette Bock. Målene står fast. Vi vil den grønne omstilling. Vi vil have et Danmark, der bliver fri for fossile brændstoffer i 2050. Det bliver et renere og grønnere Danmark fuld af virksomheder med ideer og inspiration og virkelyst, og det er det, vi vil, og det bliver til gavn for Danmark. Og om året vil det som sagt koste danskerne, hvad der svarer til prisen på de par sko, jeg har på i dag. Så målet står fast, men vi justerer jo selvfølgelig på virkemidlerne i lyset af udviklingen i verden og energiprisernes udvikling og ser på, hvordan vi bedst kan nå det mål. Men målet står fast, og vi håber, at Liberal Alliance står bag. ",1
264,"Tak for det. Rigtig mange mennesker har oplevet nedskæringer og forringelser af velfærden her de seneste år. Plejen af vores ældre og omsorgen for vores børn er blevet forringet. Mange har mistet deres job under krisen, og der er også mange, der har mistet deres dagpenge. Jeg kunne godt tænke mig at høre fru Pia Olsen Dyhr, om hun kan forstå det, hvis nogle af de her mennesker undrer sig over, at SF vil bruge 20-30 milliard kroner på at købe nye kampfly, mens der er blevet skåret ned i velfærden. Det er jo et politisk valg, som SF står og skal træffe. Kan fru Pia Olsen Dyhr forstå, at det undrer nogle danskere, at et parti som SF prioriterer indkøb af nye kampfly frem for velfærd, arbejdspladser og grøn omstilling? ",0
265,"Altså, jeg står jo ikke her og påstår, at SF er pacifister, det tror jeg egentlig heller ikke nogen fra Enhedslisten har gjort rigtig længe. Men det, som jeg grundlæggende spørger til, er: Hvorfor vil SF bruge 20-30 milliard kroner på nye kampfly? Det er rigtig, rigtig mange penge. Nogle siger, at det er danmarkshistoriens største indkøb. Det er penge, som man kunne have brugt på grøn omstilling. Og hvis man brugte pengene til bare ét kampfly – det er cirka 1 milliard kroner – kunne man få 33 havvindmøller. Det er nok til at forsyne en by som Aalborg med grøn energi i 20 år. Det er en politisk prioritering, som SF står med. Kan SF ikke forstå, hvis det undrer nogle danskere, at man nu vil bruge 20-30 milliard kroner på kampfly i stedet for på velfærd, grøn omstilling og arbejdspladser? ",0
266,"Godt, når herre Lars Barfoed siger, at man står bag energiaftalen fra 2012, og at man gerne vil leve op til målene, så skal jeg også bare lige være helt sikker på, at jeg forstod det helt præcist, for man skal jo lytte til det, folk siger. Og herre Barfoed nævnte ikke Horns Rev 3 og Kriegers Flak, så jeg vil bare være sikker på, at Det Konservative Folkeparti stadig væk mener, at vi skal opføre begge havvindmølleparker, netop for at gøre det sådan, at vi har noget vedvarende energi, der kan erstatte kul og olie. ",0
267,"Tak. Med dette lovforslag etableres Danmarks Grønne Investeringsfond. Formålet med fonden er at medfinansiere investeringer, der understøtter den grønne omstilling. Det sker ved at tilvejebringe lån til investeringer i ressourceeffektivitet og energibesparelser. Fonden skal yde lån på rimelige vilkår og over tid hvile i sig selv. Der er i dag grønne projekter, der ikke bliver gennemført, ikke mindst på grund af manglende investering. Det er så vores forventning, at fonden kan bidrage med at lukke et hul i kapitalmarkedet for grønne projekter og dermed bidrage til formålet om en grøn omstilling, som der jo er et bredt flertal for i Folketinget, og det er også en god ting. Samlet set kan Radikale Venstre støtte lovforslaget. ",1
268,"Tak for det, formand. L 11 er forslag til lov om ændring af CO 2 -kvoter og lov om kuldioxidafgifter af visse energiprodukter. Formålet med lovforslaget er at gennemføre de ændringer i direktiv 2003/87/EF om en ordning for handel med kvoter for drivhusgasemissioner, som er gennemført i Europa-Parlamentets og Rådets forordning den 16. april 2014. Det er en ændring for handel med kvoter for drivhusgasemissioner, som skal imødekomme, at vi i 2020 kan gennemføre en international aftale om fælles foranstaltninger i forbindelse med emissioner fra den internationale luftfart. Venstre støtter det fremsatte lovforslag og de ændringsforslag, ministeriet foreslår, jævnfør de vedhæftede bemærkninger i høringssvarene. Tak. ",1
269,"De Konservative har jo blandt andet sammen med SF lavet en meget ambitiøs klimaaftale, som jeg tror at også den konservative ordfører er glad for, men de to andre partier på højrefløjen, Venstre og Dansk Folkeparti, har jo løbende ytret forskellige ting om den her aftale og har på nogle måder vendt ryggen til den, vil jeg sige. Derfor vil jeg gerne høre fru Lene Espersen, om De Konservative stadig væk synes, det er vigtigt, at vi har de her bindende mål for en grøn omstilling – også i tilfælde af, at regeringsmagten skulle skifte. Hvordan vil holdningen så være til den her klimaaftale og til den aftale, som vi lavede i 2012? Nu taler jeg om det i forhold til de to andre partier. ",1
270,"Regeringen har jo sammen med højrefløjen stort set fjernet de grønne afgifter, erhvervslivet betaler. Der er man helt opmærksom på at de har en effekt. Men når det handler om de fattigste i Danmark, mener man altså, at det afgiftsniveau, vi har i dag, er rimeligt. Er det virkelig skatteministerens opfattelse, at vi i dag har et afgiftssystem på for eksempel energiområdet, som medvirker til at skabe den rette anvendelse af vedvarende energikilder og den rette satsning på at spare på energien? ",0
271,"For mig lyder det mere og mere, som om det her slet ikke er et generelt beslutningsforslag, som Venstre fører frem. Det lyder mere, som om det her handler om, at man er interesseret i en enkelt virksomhed og at lave særlige tiltag i forhold til den. Det er jo fair nok, hvis det er det, man ønsker at drøfte, men så må man jo ligesom bare fremsætte et beslutningsforslag, der handler om det. Jeg konstaterer, at man ønsker en generel ændring af måden, vi nedbringer NO x -udledningen på, hvilket alt andet lige vil betyde, at det vil blive markant dyrere for virksomhederne i sidste ende, for samfundet i sidste ende – uden at man konkret peger på, hvordan man så vil gøre det. Det er da lidt blodfattigt. ",0
272,"Jeg vil godt følge op på det sidste spørgsmål fra Liberal Alliances herre Ole Birk Olesen. Hvis man for eksempel ser på kraftværkernes indsats, kan man se, at de har formindsket deres NO x -udledning med over 80 procent, samtidig med at regeringen jo hævede afgiften fra 5 til 25 kroner Vi ved, at 90 procent af NO x -forureningen kommer fra udlandet, og vi ved også, at meget af det kommer fra de ikkestationære anlæg. Så hvilken effekt har det? Altså, bruger man et eller andet miljøskalkeskjul til at få nogle skattekroner fra de danske virksomheder, hvilket vil betyde mindre eksport og færre danske arbejdspladser? ",0
273,"Jamen man kan aldrig få nok miljøeffekt, uanset hvor meget vi hæver den her afgift. For uanset hvor meget vi hæver afgiften på udledningen af NO x  i Danmark, og selv hvis man lader al NO x -udledning omfatte og ikke kun den fra de 30 procent stationære anlæg, vil 90 procent af den NO x -udledning, som kommer i Danmark, komme fra udlandet. Det vil sige, at selv om vi afskaffer al NO x -udledning i Danmark, vil der stadig væk være 90 procent af den NO x , som er her i dag. ",1
274,"Man burde lave en aftale alle 28 lande imellem, hvor man forpligtede hinanden og sagde, at det er de mål, man har her. Og der bruger man de instrumenter, man kan bruge, og det er blandt andet incitamentsinstrumenterne. Det gøres ikke bare ved at hæve afgiften til 25 kroner med en femdobling, for vi kan jo se, hvad der er sket med hensyn til NO x -udledningen i Danmark siden 2012. Der er jo ikke sket gevaldig meget. Det store, kæmpe tigerspring skete jo frem til 2012, hvor afgiften var mindre, og også før, hvor afgiften slet ikke var der. Så det her handler altså grundlæggende bare om, at man ville indføre en skat for at give nogle penge til Enhedslisten under finanslovsforhandlingerne. ",0
275,"Lad mig lige starte med begrebet vækst. Altså, vi er sådan set meget optaget af, at når vi snakker vækst, er det på et bæredygtigt grundlag. Det vil sige, at miljøet skal kunne holde til det, og derfor er vækst for os jo meget inden for for eksempel vedvarende energi og energibesparelser, og det er inden for velfærd, som også er bæredygtigt. Vores udgangspunkt er, at udgifterne til det fælles – til velfærd, til skoler, til de ældre – skal følge den almindelige indkomstudvikling i samfundet, altså BNP, hvis man vil bruge det begreb. ",1
276,"Jeg forstår så, at Enhedslisten mener, at man skal stoppe med at udvinde fossile brændsler fra den danske undergrund, og dermed at statskassen skal gå glip af de indtægter, som man har i dag fra de fossile brændsler. Men er det så ikke lidt dobbeltmoralsk, at Enhedslisten jo gladelig er med til at bruge de penge, der i dag kommer ind fra nordsøolien? For eksempel har Dansk Folkeparti og Enhedslisten sammen lavet en aftale om Togfonden DK, hvor det jo netop er oliepenge, der bliver brugt på at forbedre jernbanenettet. Burde Enhedslisten så ikke have stået uden for den aftale, når man mener, det er forkert at udvinde fossile brændsler? ",0
277,"Nej, for det er nemlig rigtig fornuftigt at bruge de indtægter, man har fra fossile brændstoffer, til en omstilling, der gør, at vi bliver uafhængige af fossile brændstoffer. Derfor er den togplan, som er finansieret ved hjælp af det her, en rigtig god og fornuftig måde at gøre det på. Det, der er langt mere problematisk, er, hvis man fastholder den afhængighed af fossile brændstoffer i, hvad kan man sige, den almindelige drift af velfærdssamfundet. Så har man et problem, for det bliver vi nødt til på et eller andet tidspunkt at gøre os fri af. Men det at bruge oliepenge til at gøre sig uafhængig af olie er en rigtig, rigtig fornuftig idé. ",0
278,"Jamen det er jo rart at vide, men man kunne jo godt opfatte det på den måde. I hvert fald må man vel forstå det på den måde, at herre Lars Christian Lilleholt synes, at man skal til at føre en anden politik fremover. Men så vil jeg gå til det andet spørgsmål, hvor jeg bare vil spørge herre Lars Christian Lilleholt, om jeg skal forstå det, han siger om Danmarks overimplementering af EU-regler på det her område, sådan, at det betyder, at Venstres politik er, at vi nu skal bremse omstillingen til vedvarende energi, altså at det ligesom skal sættes på standby i en periode, indtil de andre har indhentet os. Er det der, vi er endt med herre Anders Fogh Rasmussens berømte grønne revolution, altså at det nu skal sættes i stå, fordi det nu er gået for hurtigt? ",0
279,"Jeg synes, det er ganske klart, hvad Venstre mener på det her område. Vi står selvfølgelig inde for den energiaftale, som en bred kreds af partier er med i, ja, selv Enhedslisten er jo med i den. Men når vi skal til at tilrettelægge den fremadrettede klima- og energipolitik, er det vores opfattelse, at vi så er nødt til at lade markedet styre noget mere og finde de billigst mulige løsninger. Vi skal ikke på forhånd lægge os fast på, hvor meget der skal være fra vind, hvor meget der skal være fra sol, men derimod have nogle overordnede målsætninger for, hvad det er for en andel af vedvarende energi, vi vil have fremadrettet. ",0
280,"Jeg vil spørge ordføreren om noget. Når nu Socialdemokratiet går ind for et fossilfrit Danmark om en årrække, hvad skal der så ske med de forekomster af fossile brændsler, der stadig måtte være tilbage i undergrunden på det tidspunkt? Skal vi så sætte en prop i hullet og lade være med at udnytte dem længere og ikke få de indtægter, der kan komme på det? Eller skal vi, selv om vi ikke selv vil brænde det af, fortsætte med at udvinde det og bare sælge det til udlandet i stedet for? Hvad mener Socialdemokratiet? ",0
281,"Tak. Jeg spurgte såmænd heller ikke til, hvad Socialdemokratiet mener i 2050. Der er også en risiko for, at ordføreren ikke længere sidder i Folketinget til den tid. Men det, jeg var ude efter, var også, hvad Socialdemokratiet mener nu, altså om vi skal fortsætte med at pumpe op og så tage indtægterne – og så må de fossile brændsler jo blive brændt af et andet sted – eller om vi skal holde op, fordi det er noget værre stads, noget syndigt noget, som vi skal holde op med. Kan vi ikke få et mere klart svar på, hvad Socialdemokratiet mener i dag; ikke i 2050, men i dag? ",0
282,"Betyder det, at Dansk Folkepartis synspunkt er, at det der med klimaforandringerne og miljøpåvirkningen er rigtig nok, men det kan vi alligevel ikke rigtig gøre noget ved i Danmark? Og hvis det er det, der er holdningen, er det så også Dansk Folkepartis opfattelse, at det er der nok heller ikke nogen andre der gør noget ved, og så er der heller ikke nogen fidus eller nogen fordele ved at udvikle nogle vedvarende energikilder, der kunne blive fremtidens løsninger? Altså kort og godt: Vi regner med, at det fortsætter med at gå, som det gør nu, og så må vi bygge nogle højere diger, mens vi stadig væk forhåbentlig har billig energi. ",1
283,"Jamen jeg kan sige det på den måde, at vi ikke tror på, at Danmark kan løse klimaproblematikken alene. Det er sådan, at hvis vi antager, at der er en klimapåvirkning fra menneskelig aktivitet, så er det jo ikke kun Danmark, der står for den klimapåvirkning. Det er hele verden. Og derfor kan det, at Danmark gør sig fossilfri, jo ikke redde noget som helst, hvis resten af verden ikke afskaffer fossile brændsler. Lige nu er der jo en voldsom udvikling i for eksempel Kina, hvor man har en vækst i sin CO 2 -udledning, som langt slår det, vi i Danmark reducerer. ",1
284,"Jeg er sådan set enig med ordføreren i, at vi ikke alene i Danmark kan redde hele verden. Men jeg er alligevel optaget af de svar, der kom her før, for det lyder, som om det, så længe hele verden ikke er i gang med grundigt at ændre sit energiforbrug, heller ikke kan betale sig, at Danmark gør noget; for vi kan lige så godt bare leve bedst og billigst på den korte bane. Jeg vil gerne bare høre: Er det virkelig herre Mikkel Denckers synspunkt, at det ikke nytter noget, at vi gør noget som helst? Ønsker Dansk Folkeparti faktisk, at vi skal have billigst mulig energi, og så må resten af verden egentlig klare det med klimaforandringerne? ",0
285,"Det kan jeg godt forstå, hvis det er det, Venstres ordfører har fået ud af det, jeg sagde. Jeg sagde, at det væsentligste ved den her debat er, at vi er kommet med et udspil til en folkelig debat, og at vi jo har en fælles aftale om, at den næste energiplan skal laves i 2018. Så jeg jeg har jo ikke givet udtryk for det, som Venstres ordfører siger. Jeg er overhovedet ikke ligeglad med økonomi. Men jeg kan læse, hvad vindscenarierne koster om året, og det regner jeg også med herre Lars Christian Lilleholt kan. Jeg har altså ikke valgt det dyreste, og jeg satser på, at vi gør det så billigt som muligt. Men jeg er da optaget af, at Folketinget lever op til det, som jeg troede vi var enige om. Det var herre Anders Fogh Rasmussen, der opsatte det mål om, at vi skulle være fossilfri i 2050. ",0
286,"Tak. Jeg er jo klar over, at regeringen ønsker, at Danmark skal være fossilfrit, og at de fossile brændsler skal være afskaffet i energiforsyningen om et vist antal år. Men jeg vil godt høre sådan helt lavpraktisk, hvordan regeringen gør sig tanker om at det skal føres ud i praksis. Skal det være ved et decideret forbud mod fossile brændsler? Eller skal det være, kan man sige, på den mere bløde måde, så de, der gerne vil fortsætte med at bruge dem, kan få lov til det, og at man – for eksempel gennem økonomiske incitamenter – bare stimulerer folk til at skifte til grønne energier, og det er det, der er det billigste for brugerne? Er det pisken eller guleroden, vi skal bruge? ",1
287,"Jeg antager selvfølgelig, at når vi når 2050 og vi er færdige med at bruge fossile brændstoffer, er der stadig væk både køer og et livligt landbrug i Danmark, så jeg mener ikke, at vi skal lukke landbruget for at nå vores klimamål. Jeg anerkender også, at landbruget har reduceret klimaaftrykket per produceret enhed, og det er en vigtig ting, at udledningen er blevet afkoblet fra væksten i produktionen. Det er det fremadrettede billede, der bekymrer mig. Jeg savner at kunne se landbrugets bidrag til reduktion af udledning af drivhusgasser i de kommende år. Tak. ",1
288,"Tak for det. Hvis man skulle konkludere på det, ministeren siger, betyder det i virkeligheden, at alt vil gå i stå, altså at det rent faktisk er sådan, at bare alt er stillestående, er der ikke nogen CO 2 -udledning. Derfor vil jeg godt i forbindelse med det spørge, om ministeren er klar over, hvor meget CO 2  ministeren selv udleder, og hvilken miljøbelastning ministeren i den forbindelse udgør her. For det er jo sådan, at hvis vi alle sammen bare blev i vores seng og ikke bevægede os, så var der ikke nogen CO 2 -udledning. Kan ministeren ikke lige prøve at kommentere det? ",0
289,"Når nu ministeren er ude i det her felttog imod dansk landbrug, er det jo værd at erindre om, at der også i landbrugets planteproduktion er noget CO 2 -optag. Det vil sige, at landbruget rent faktisk igennem deres planteproduktion er med til, at vi opnår CO 2 -målene, og er ministeren enig i, at faldende proteinindhold i dansk korn har en negativ klimapåvirkning som følge af en øget proteinimport fra udlandet? Og er ministeren enig i, at en øget kvælstoftildeling faktisk vil bidrage til at nedbringe de globale drivhusgasudledninger, netop i kraft af at planteproduktionen har et CO 2 -optag? ",0
290,"Så må man jo konstatere i det her spørgsmål, at det mere er en holdning til, hvilken dyrkningsform man gerne vil have, end noget, man gør for naturen, fordi enten kvælstoffer kommer fra konventionel gylle eller fra økologisk gylle, skader det den biodiversitet. Det er jo derfor. Man vil gerne have en biodiversitet samtidig med græsset, og den kan ikke være der, hvis det får kvælstof. Og det er altså, uanset om det er konventionelt eller økologisk. Men det var bare en konstatering. Jeg skal spørge den radikale ordfører: Er De Radikale tilhængere af, at der bliver dannet regionale, lokale, kommunale, lad os finde ud af, hvilken afgrænsning der skal være, naturråd, som kunne arbejde med det her og med de her udpegninger? ",0
291,"Der var et andet emne. Ordføreren fortæller, at vi hurtigere vil nå at kunne leve op til biodiversitetskravene, hvis vi tager noget mere jord ud og laver nogle korridorer, altså tager mere dyrkningsjord ud. Hvordan synes ordføreren det harmonerer med udtalelserne fra naturprofessor Morten D.D. Hansen og andre fra Naturhistorisk Museum, der jo direkte udtaler, at vi langt hurtigere får flere af de der meget sårbare små myggelarvearter, som jo er nogle af dem, vi mangler rigtig mange af, hvis vi gør noget i den natur, vi har, hvis vi udvider i de meget gode naturområder, vi har i dag, altså Natura 2000-områderne, frem for at vi begynder at lave en korridor ind over landbrugsjorden, hvor der jo er bynke og tidsler i de første mange år? Jeg synes ikke, det harmonerer så godt. ",0
292,"Så vidt jeg ved, er to tredjedele af arealet i Danmark i dag optaget af landbrugsjord, og 80 procent af det bruges til at producere foder, primært til svin. Jeg mener, der er god mulighed for at fjerne en del af den jord fra landbrugsproduktionen og omdanne den til natur. Det er jo i virkeligheden det, det her forslag går ud på, altså den del af det, der handler om at lave det grønne danmarkskort. Det er jo også det, det handler om, når vi siger, at man skal trække en del af de jorde, der er meget fugtige og så videre, ud af produktion. Det er både for reducere CO 2 -udslippet og skabe større biodiversitet. Så det er jo en del af politikken, og det synes jeg ikke der er nogen grund til at lægge skjul på. ",1
293,"Der er ikke nogen tvivl om, at vi gerne havde set, at der var kommet nogle klare målsætninger for, hvor meget naturarealet skulle vokse i Danmark i de kommende år, for eksempel frem til 2020, og for, hvor meget man skulle gavne biodiversiteten. Vi havde gerne set, at det havde været  de  politiske krav, der var blevet stillet, i stedet for fuldstændig at overlade det til kommunerne og landbruget frivilligt at beslutte sig til, hvordan det her skal være. Og jeg vil sige, at hvis landbruget nu havde lagt beslag på halvdelen af arealet i Danmark, ville det stadig væk være en meget, meget stor del af vores areal. ",1
294,"Men det vil sige, at jeg skal forstå det sådan, at den svineproduktion og den svineeksport, som vi trods alt har en stor del af i Danmark, er Enhedslisten sådan set imod. Vi skal bare finde noget andet, vi så kan eksportere og leve af – jeg ved ikke lige hvad. Men det skal vi gøre, lige så vel som vi skal lukke hullerne ude i Nordsøen, så vi ikke bruger fossilt brændstof, og så finde pengene et andet sted. Er det sådan, jeg skal forstå Enhedslisten? ",0
295,"Jeg synes måske alligevel, at det er lidt spændende, at i en diskussion af FN's klimarapport er Venstres vigtigste bidrag at understrege, at nu må Danmark ikke være for ivrige i forhold til at reducere CO 2 -udslippet. Men lad det være, det er vel den sang, Venstre har valgt at synge. Jeg vil bare spørge herre Thomas Danielsen: Hvilke konkrete initiativer, som der er taget for at reducere Danmarks CO 2 -udslip og sikre overgangen til vedvarende energi, ønsker Venstre at rulle tilbage? For jeg kunne forstå, at vi var gået for vidt, og derfor vil jeg gerne høre: Hvad er det, der skal rulles tilbage, hvis Venstre skulle få mulighed for det? ",0
296,"Intet skal rulles tilbage, men det skal gå langsommere fremover, end regeringen ønsker. Betyder det også, at Venstre har opgivet den vision, som tidligere statsminister Anders Fogh Rasmussen opstillede, da han sagde, at Danmark skulle være uafhængig af fossile brændstoffer i 2050? Har man også opgivet det? Og hvis man ikke har opgivet det, er herre Thomas Danielsen så ikke enig med mig i, at det jo ligesom forudsætter, at man gør noget i årene frem til 2050, altså også fra 2020 til 2030 og fra 2030 til 2040, for at man skal kunne nå resultatet med en fornuftig udgiftsprofil, kan man sige? ",0
297,"Jeg har ikke sagt, at intet skal rulles tilbage. Jeg har sagt, at vi skal stå ved det energiforlig, vi har lavet. Vores ambition om en udfasning af fossile brændsler i 2050 er vi heller ikke løbet fra. Jeg kan ikke forstå, hvordan herre Per Clausen kan udlede det af min tale. Vi har stadig væk verdens højeste klimaambitioner i Danmark, og Venstre støtter langt de fleste af dem. Det er rigtigt, at den nuværende regering ønsker at gå længere, end vi gør, på alle områder, men vores ambition for fossile brændsler 2050 står vi fortsat ved. ",1
298,"Jeg kan ikke komme med et midtvejsårstal for, hvornår vi skal have en 40-procentsreduktion. Vi har en målsætning, som vi fortsat står ved, i forhold til vores CO 2 -udledning, men det ændrer jo ikke på, at vi har en fælles aftale og laver en klima- og energipolitik på tværs af Folketinget, som jeg håber vi fortsat kan stå sammen om. Og der gør vi sådan set bare stilfærdigt opmærksom på, at vi er nervøse for de forslag, der kommer, hvor vi løber alt for langt foran de omkringliggende lande, som vi konkurrerer med. For vi eksporterer jo på den måde arbejdspladser, som i dag har den mest miljøvenlige produktion, til lande, som har en mindre miljøvenlig produktion. ",1
299,"Det er jo sådan, at jo mere et land er udviklet, jo højere velstandsniveau man har, jo højere produktion man har, jo mere forbruger man eksempelvis af energi, og det fører til CO 2 -udledning, ja. Men jeg synes ikke, vi skal skamme os over, at vi er på det niveau, at vi er et veludviklet samfund. Jeg ved godt, at der er samfund, som har en langt lavere CO 2 -udledning end Danmark målt per indbygger, men det er ulande, hvor folk lever i fattigdom og ikke har råd til andet end at skaffe sig varme og brændsel ved at gå ud og finde gamle træer, de kan hugge i stykker. Det synes jeg ikke er noget at stræbe efter. Det kan godt være, at de udleder mindre CO 2 , men det er ikke der, Danmark skal hen. ",1
300,"Nu er jeg jo ked af at gøre det helt klart for herre Thomas Danielsen, hvad det så er, der står i det her forslag til vedtagelse, men det, der står, er jo, at det er de udviklede i-lande og de store udledere, som særlig skal påtage sig nogle ambitiøse og forpligtende reduktionsmål. Det fremgår også meget klart, at det også handler om, at der skal skaffes nogle penge fra de rige lande til at finansiere både beskyttelse mod klimaforandringer og omlægning i tredjeverdenslande. Så vi kan sagtens stemme for det, der ligger her, men det står selvfølgelig ikke alene. Ligesom jeg kunne forstå, Venstre havde nogle sidebemærkninger, har vi også nogle sidebemærkninger; de går så bare i den modsatte retning af Venstres sidebemærkninger. ",1
301,"Tak for det. Jeg vil blot høre, om ordføreren vil medgive, at faldet i kvælstofudledningen faktisk satte ind, allerede inden vi fik vandmiljøplanerne. Det begyndte på det tidspunkt, hvor man fik bund i møddingerne, man fik nye ajlebeholdere, man indførte nye teknikker i landbruget. Derudover vil jeg også gerne høre, om ordføreren også kan medgive, at vi ikke kan konstatere, at det fald, som allerede satte ind, lang tid før vi fik de første vandmiljøplaner, er fortsat, efter at vi har fået tre vandmiljøplaner. Vi kan ikke soleklart dokumentere, at de vandmiljøplaner, som har kostet milliarder af kroner, har medført forbedringer i vandmiljøet. ",1
302,"Altså, jeg kan roligt sige, at der, hvor jeg har haft lejlighed til at deltage i diskussioner, også i de lukkede socialdemokratiske rum, om det her, har der ikke været noget ønske om at forsinke den her proces. Tværtimod vil vi gerne fremme den. Men vi vil bare gerne have sikker grund under fødderne, så vi ikke går ud og laver noget med skavanker. Nogle af os, der har fået lidt grå hår, kan jo godt huske, at man betalte prisen for højere skorstene, dybere huller og store udledninger til steder, man troede kunne holde til det. Så viste det sig, at det kunne de ikke, og så rydder vi op i dag. Det er den situation, vi ikke vil ud i. Men vi vil rigtig gerne bevæge os hurtigt på den her bane. Det er ikke et mål at forsinke det, tværtimod. ",0
303,"Mange tak. Jeg takker Enhedslisten for forslaget. Indledningsvis vil jeg gerne slå fast, at det ikke er et forslag, som regeringen kan støtte, men jeg vil også gerne anerkende, at Enhedslisten med forslaget rører ved et væsentligt punkt, som har vores fulde opmærksomhed. Problemstillingen i forslaget handler om, hvordan vi sikrer, at omstillingen til brug af biomasse medvirker til at reducere udledningen af drivhusgas. Enhedslisten foreslår, at regeringen fastlægger et koncept, som indregner nettoudledningen af CO 2  fra 13 forskellige typer biomasse som et supplement til det nationale drivhusgasregnskab, som benyttes i forbindelse med FN- og EU-forpligtelser. ",0
304,"Tak. Jeg havde for eksempel for en lille måned siden fornøjelsen af at åbne et flisfyret varmeværk i Slagelse, hvor folkene fra HedeDanmark, der har leveret flisen fra de nærliggende skove, mente, at cirka 2½ procent af den samlede energi i flisen gik til sådan at skove det og hugge det til flis og transportere det til varmeværket. Og det er klart, at når man så værdisætter det til nul, er det, fordi der er noget CO 2 -udslip, der så ligger i skovsektoren, transportsektoren og andet. Så det er rigtigt, at der selvfølgelig er noget udledning forbundet med at fragte det her flis ind til Slagelse – selvfølgelig er der det. Og den opgørelse ligger så i andre sektorer, hvor man faktisk skal erstatte det udslip. ",1
305,"Så må jeg jo forstå herre Thomas Danielsen sådan, at han er enig i, at Enhedslisten lægger op til at lave en mere retvisende beregning, men han synes ikke, det er nok. Det skal også føre til nogle konklusioner. Vi skal faktisk inddrage de her elementer for at sikre, at vi anvender bæredygtig biomasse, altså biomasse, som relativt hurtigt genindvinder det C0 2 , som er udledt ved afbrænding. Hvis det er herre Thomas Danielsens synspunkt, ser jeg gode perspektiver i et fortsat samarbejde med Venstre på det her område. ",0
306,"Det er korrekt, at Enhedslistens beslutningsforslag handler om at sikre, at vi får en korrekt opgørelse af det CO 2 -udslip, vi har. Og det kan godt opfattes som ubekvemt, for det betyder, at vores CO 2 -udslip vil blive gjort op som værende større, end det er i dag. Men det ændrer jo ikke noget ved virkeligheden, altså klimaet er ligesom lidt ligeglad med opgørelsesmetoden. Jeg vil bare spørge herre Jens Joel, om han ikke er enig med mig i, at det ville være et godt skridt i retning af at kunne gå videre med regulering, hvis man havde en opgørelse af det CO 2 -udslip, som følger af vores anvendelse af biomasse, der er så tæt på det korrekte som muligt. ",1
307,"Nu er der jo ikke noget nyt i, at Radikale Venstre holder meget af de gængse regnemetoder. Det er jo sådan set lidt lige meget, hvor misvisende de er – selv når de kan føre til, at Liberal Alliances politik fremstår fornuftig, så er det stadig de gængse, og dem bruger vi. Men jeg vil bare spørge herre Andreas Steenberg, om han ikke er enig med mig i, at uanset regnemetoder sker der faktisk en udledning af CO 2  i forbindelse med afbrænding af biomasse, og at det sådan set har afgørende betydning for den globale opvarmning i de kommende år, hvornår denne CO 2 , der her bliver udledt, igen bliver genoptaget i planter eller på anden måde. ",0
308,"Men synes herre Andreas Steenberg så ikke, at der er noget, der tyder på, at vi har behov for at gøre en forøget indsats for at få styr på det her, når det fremgår fuldstændig åbenhjertigt af den aftale, som den danske branche har lavet på det her område, at lige præcis det, der handler om den gæld af CO 2 -udledningen, der kan komme i forbindelse med afbrænding af biomasse, har man ikke styr på? Man ved faktisk ikke, hvornår det her går i balance igen, og i den periode kan der være kommet ganske meget gang i den globale opvarmning, som jeg jo er enig med herre Andreas Steenberg i at det er rigtig vigtigt at få styr på. ",1
309,"Jeg må indrømme, at så godt styr har jeg ikke på de detaljer i den aftale. Men det, jeg til gengæld har som grundlæggende holdning, er, at når danske elproducerende selskaber skal ud og købe biomasse, giver det meget god mening, at der er et globalt marked. Og derfor synes jeg, det giver mest mening at holde sig til de regnemetoder, som gælder i EU, og som man også har kigget på i FN, i stedet for at lave nogle, der gælder særskilt for Danmark. For så er jeg bange for, at den grønne omstilling bare bliver dyrere, fordi vi har nogle særlige regler og krav i Danmark. ",0
310,"Vi støtter det her lovforslag ud fra den betragtning, at man har valgt et regime, hvor man siger, at det er CO 2 -udledningen, der er afgørende. Rigtig mange argumenter herinde har jo handlet om et bestemt tal, man skal nå på et bestemt tidspunkt. Der kan så drages tvivl om det tal på en helt grundlæggende måde, som jeg ser det, for der er masser af ting, der ikke er taget med, og det siger videnskabelige kommiteer jo også, altså at der ikke er tvivl om, at vi regner forkert. Når man har vedtaget det regime, synes jeg, at man skal gøre det ordentligt, for ellers er vi til grin for vores egen retorik. Så ja, vi støtter forslaget. ",0
311,"Jeg blev lige lidt overrasket her til sidst over ordførerens tale, så jeg skal bare være helt sikker på noget, inden vi går herfra. Enhedslistens forslag til en ny opgørelsesmetode er jo, som ordføreren kan se af materialet, forbundet med en række meget, meget omkostningstunge tiltag for at gøre den her CO 2 -udledning op på en meget rigid måde. Så skal jeg lige være helt sikker på, om det er Liberal Alliances politik, at man vil arbejde for en sådan opgørelse, jævnfør Enhedslistens forslag. ",1
312,"Tak. Jeg har forstået på forslagsstillerne, at præmissen for at fremsætte beslutningsforslaget er, at Enhedslisten mener, at det er den forkerte regnemetode, man bruger til at opgøre CO 2 -udledningen på. Men mener Enhedslisten også, at det er en metode, som regeringen vælger mere eller mindre bevidst, for at Danmarks CO 2 -udledning skal se mindre ud, end den egentlig er, sådan at Danmark fremstår mere pæn, ren og overordentlig og miljø- og klimabevidst, end det egentlig er tilfældet? Så mener Enhedslisten, at regeringen har valgt den her forkerte metode for at pynte på resultatet? ",0
313,"Jamen jeg medgiver, at vi har lavet os et system, der er teknisk kompliceret, men som jeg jo så også stolt må sige leverer varen. For eksempel har vi i Horns Rev 3 at gøre med den billigste havvindmøllepark, som kommer til at stå i Nordsøen, og vi har samlet set lavet en grøn omstilling, som er mest ambitiøs og er kommet længst i verden, og som har produceret en industri, der kan eksportere til hele verden. Så jeg synes, at de resultater, som vores komplicerede system leverer, er ganske, ganske imponerende. Jeg er sådan set helt indforstået med, at for at få disse pragtfulde resultater skal vi både smøre og justere og stramme, og hvad man ellers gør for at vedligeholde en teknisk kompliceret maskine. Det har jeg intet imod, så længe maskinen leverer de smukkeste resultater. ",0
314,"Umiddelbart er vi gået fra et meget omfattende forslag til et måske lidt mindre af slagsen, nemlig et beslutningsforslag om, hvorvidt Folketinget kan støtte, at regeringen ratificerer Dohaændringen til Kyotoprotokollen. Det kan Venstre støtte, og det kan vi i øvrigt roligt gøre, fordi alle de krav i forhold til udledningen af CO2, der stilles i Dohaændringen til Kyotoprotokollen, alle sammen er nogle, som vi stort set har gennemført . I hvert fald har vi gennemført det i forhold til de ting, vi skal leve op til i Det Europæiske Fællesskab og de aftaler og den energipakke, der er fra 2013-2020. Så Venstre kan bakke op bag det. ",1
315,"Tak. Det kan jo gøres rimelig kort. For lige så vigtigt det er at sikre fremdriften og ambitionerne i de internationale forhandlinger, lige så åbenlyst er det, at i den her situation er det, vi ratificerer, i virkeligheden noget, som ligger inden for nogle forpligtelser, vi også har i EU-samarbejdet. Og Socialdemokraterne støtter naturligvis op om, at vi lever op til vores forpligtelser, at vi gør noget for at reducere klimaforandringerne. Også selv om det temmelig utænkelige skulle ske, at EU-forpligtelserne falder væk. ",0
316,"Tak for det og undskyld, at jeg var lidt for længe om at komme herned. Behandlingen gik lidt hurtigere, end jeg lige havde regnet med. Forslaget fra klima- og energiministeren betyder, at Folketinget vil tilslutte sig Dohaændringerne af Kyotoprotokollen. De ændringer indebærer, at EU forpligter sig til at reducere udledningen af drivhusgasser med 20 procent frem mod 2020 i forhold til 1990-niveau. Det ligger i tråd med, hvad EU i forvejen har besluttet sig til, som man er godt på vej til at opnå, og som vi har opnået i Danmark. Derfor er der ikke så mange ben i det, og vi kan støtte forslaget. ",1
317,"Tak. Venstre er jo enig i, at det er vigtigt også at tænke biodiversitet. Men som vi fremhæver i vores beslutningsforslag, kan man jo gøre tingene på andre måder. Jeg kan forstå på ministeren – og det er også tidligere blevet sagt fra ministerens side – at ministeren vil det hele på en gang. Men så synes jeg bare ikke, der er harmoni, i forhold til at man står og siger, at man også vil landbruget, og at man også vil øget vækst og flere arbejdspladser. For man kan ikke både blæse og have mel i munden. Der vil jeg egentlig gerne spørge ind til, om ministeren ikke lige så godt kunne have valgt for eksempel at udlægge mere urørt skov og faktisk kunne have opnået at få mere for pengene ved at vælge den løsning frem for det, som man har valgt via L 94. ",0
318,"Det kunne det såmænd sagtens. Det er jo ikke sikkert, at det lige var landet sådan, at vindmølleområdet havde stået så stærkt, men der er jo så også brugt rigtig, rigtig mange milliarder kroner. Jeg siger gerne, at det måske kan være okay at made et barn, men at made en voksen – jeg ved ikke, om det er på 30. år, at vi giver tilskud til vindmøller, men det er sådan noget lignende – synes vi ikke er hensigtsmæssigt. Man kan sagtens lave ordninger, som man gør det i Norge og Sverige, med certifikater, hvor man gør det teknologineutralt, sådan at det, med hensyn til hvem der løber af med sejren, ikke er afhængigt af, hvem der kender hvem, eller hvem der kan få en tiøre mere ud af staten, men af, hvem der er dygtigst til at få den vedvarende energi op at køre. ",0
319,"Tak. Jeg vil tilbage til geotermi, for jeg synes, herre Villum Christensen slipper lidt uden om den diskussion. Hvis nu vi siger, at det er omkring 40 år siden, at Thisted fik sit geotermianlæg, så vil jeg spørge, om markedet er lykkedes særlig godt siden da med at få noget varmt vand op – hvilket også herre Villum Christensen er enig i er meget fornuftigt, sådan som jeg har forstået det. Det, vi gør her, er altså fornuftigt, men har markedet løst det i de sidste 30-40 år? ",0
320,"Min centrale pointe er, at vi ikke skal gå ud og fortælle, hvad der er godt. Vi skal have ens vilkår for alle, og så skal teknologierne, også den her teknologi, konkurrere med hinanden på lige vilkår. Når vi går ind og top-down-styrer det her og siger, at noget er vigtigere end noget andet, så går vi jo hen og siger til en potentiel energikilde, at den vil blive trykket ned, ved at vi forfordeler andre. Det er hele den metode, der ligger bag, som jeg synes er problematisk – bestemt ikke, at vi får masser at geotermi, som der kan være rigtig meget fornuft i. ",0
321,"Nu er jeg egentlig lidt i tvivl om, om det her er et udtryk for, at Dansk Folkeparti ikke anerkender, at klimaforandringerne kommer til at bevirke, at vi kommer til at opleve nogle af de her voldsomme vejrbegivenheder oftere, end vi har gjort hidtil. Det er jo snart internationalt anerkendt, at vi kommer til at opleve klimaforandringer, og i Danmark har vi jo fra Miljøministeriets side fået foretaget en analyse af, hvad det så kommer til at betyde i forhold til den udfordring, vi står over for. Det vil vi gerne sætte ind i en sammenhæng med vores kystbeskyttelsesindsats og få analyseret og kigget på, hvor behovene i fremtiden bliver størst, så vi kan få tilrettelagt den her indsats på den mest omkostningseffektive måde. ",0
322,"Så det vil sige, at Enhedslistens internationale solidaritet altså kun strækker sig inden for landets grænser. Det er ikke en fordel, at miljøbelastningen på antal kørte kilometer bliver lavere over den danske bro. Jeg forestiller mig, at hvis Enhedslistens ordfører havde stået på Folketingets talerstol for 20 år siden, havde det vel været samfundsforbedringer som indførelse af dankortet og Storebæltsbroen, man havde talt imod med den logiske form for retorik, Enhedslistens ordfører trækker ned over debatten. Men jeg spørger igen: Hvorfor er det et problem for Enhedslisten, at svenske, norske og andre transportfirmaer nu kan køre færre kilometer over broen og dermed samlet set reducerer deres CO 2 -udledning? Hvorfor er det så forfærdeligt? ",0
323,"Jeg tror ikke, en reduktion på 1 procent kommer til at flytte tingene voldsomt. Man kunne jo også sige, at det måske ville føre til, at danskerne købte en lidt bedre bil, købte en bil med lidt mere udstyr, der måske var lidt mere sikker, og måske endda købte en bil med en endnu bedre motor, der var endnu mere brændstofeffektiv. Det kunne jo lige så vel være tilfældet. Men jeg tror ikke, at en reduktion på 1 procent af registreringsafgiften og af benzin- og dieselafgiften lige pludselig revolutionerer det danske bilmarked. Det ville givetvis blot betyde, at danskerne kunne få lidt mere for deres penge, og vi synes sådan set, det er meget interessant, at folk får lidt bedre forbrugsmuligheder. Det synes vi bestemt er en nobel sag at forfølge. ",0
324,"Jeg vil gerne medgive Liberal Alliances ordfører, at der er en del af det her, der er teknisk, og derfor er det jo godt, vi har en udvalgsbehandling, hvor man kan bede ministeren og dermed også ministeriet om at få regnet på tingene. Men jeg vil så sige, at hvis ordføreren havde hørt efter, ville han også vide, at der var to bevæggrunde fra min side for at afvise forslaget. Den ene var det finansieringsmæssige, og den anden var, at det går stik imod vores ambitioner om at efterlade en klode til børn og børnebørn og at gøre Danmark uafhængigt af fossile brændsler med et forslag, som vil betyde flere konventionelle biler på vejene. ",0
325,"Jeg må sige, at jeg synes, DF's meldinger stritter i alle retninger. Det synes jeg faktisk sker ret tit. Nu har vi lige diskuteret elbiler. Der sagde DF's ordfører: Jamen vi støtter op om at få flere elbiler ud på vejene, og vi støtter op om, at vi skal have udfaset de fossile brændsel og så videre Men man støtter også op om det her forslag, som betyder, at der kommer flere biler på vejene. Det kan man jo mene er en god ting. Liberal Alliance er ret klare i deres prioriteringer. Men jeg synes bare, det er en underlig melding fra DF, når de lige har italesat behovet for at få flere elbiler ud på vejene i stedet for de – hvad skal man sige – mere brændstofkrævende biler. ",0
326,"Det er jo også fair nok. Man kunne jo sagtens lave en model, hvor det var efter tekniske parametre, og hvor man ikke nævnte nogen specifik type. Men jeg hører stadig væk ordføreren sige, at uanset om det handler om gas, brint eller biler, der kører meget, meget længere på literen, end vi kender det i dag, så er det netop ud fra ønsket om at få en mindsket belastning og dermed en mindre udledning af drivhusgasser fra fossile brændsler. Det var i hvert fald sådan, jeg forstod ordføreren, og vi ved jo, at hvis man begynder at skrue på nogle af de parametre, som Liberal Alliance foreslår, så vil vi få flere biler på vejene. Så er det ikke en dum idé, hvis man ønsker sig et helt nyt bilsystem og helt nye teknologier? ",0
327,"Tak for det. Spørgsmålet lyder: Ministeren svarede i spørgsmål nummer S 1162 om, hvorvidt regeringen er parat til at nedjustere sit overordnede mål om at reducere kvælstofudledningen med 7.800 t kvælstof frem mod 2021, at regeringen ikke har taget endelig stilling til indsatsbehovet, og over hvor lang en periode det skal indfries – vil det sige, at regeringen er parat til at nedjustere det meget vidtgående reduktionsmål eller udskyde reduktioner til næste planperiode, hvis det tværministerielle udvalg, som regeringen har nedsat, anbefaler det? ",0
328,"Vi har netop indgået en aftale med SF og Enhedslisten om, at der skal afsættes yderligere 6 million kroner til at udlægge urørt skov i private skove, og det er oven i det beløb på 12 million kroner, som er afsat i Naturplan Danmark, og det vil sige, at der samlet set nu er en pulje på 18 million kroner til at udlægge urørt skov i private skove. Samtidig har vi aftalt, at der skal afsættes 2 million kroner til yderligere analyser, sådan at vi i fællesskab kan blive klogere på, hvad det er for virkemidler, som bedst kan anvendes til at sikre, at vi får mere biodiversitet i vores skove. ",0
329,"Som jeg lige har forklaret, er de 6 million kroner ekstra, der nu er afsat, til udlæg af urørt skov på private skovarealer. Det kommer jo helt an på, hvad det er for en forhandling, hvad det er, man skal ud at erhverve af områder. Så der er ikke tale om de statslige skove her, men jeg vil i øvrigt henvise til Naturplan Danmark, hvor der også står, at vi afsætter midler, 10,5 million kroner, til netop at øge indsatsen for biodiversitet i statens skove. Så det, vi gør, er altså, at vi både ønsker at fokusere på biodiversiteten i de private skove og i statens skove, fordi vi ikke mener, at man entydigt kan se på den ene eller den anden del, hvis man ønsker det bedste for vores biodiversitet. ",0
330,"Jeg er enig i, at urørt skov er et blandt flere gode virkemidler, der kan bruges til at skabe mere biodiversitet i vores skove. Det fremgår også flere steder af »Naturplan Danmark«, at vi ønsker at afsøge, hvor det vil give bedst mening blandt andet at bruge virkemidlet urørt skov, men vi mener, at der er behov for, at vi får analyseret nøjere, hvad det er for nogle områder i vores skove, der vil være bedst egnet. Det er også det, jeg noterer mig fremgår af bemærkningerne til beslutningsforslaget, vi behandler her, nemlig at der er en anerkendelse af, at vi har brug for at se, hvilke områder i de statslige skove der vil være bedst egnet, og hvilke virkemidler der vil være bedst egnet til at sikre mest mulig biodiversitet. ",0
331,"Det er da ganske væsentligt for regeringen, at de tiltag, vi har taget for at forbedre biodiversiteten i vores beskyttede § 3-natur, ikke bliver rullet tilbage. Jeg har noteret mig, at det er det, der bliver stillet forslag om her. Jeg har noteret mig, at jeg tror, alle partier i blå blok har tilkendegivet, at hvis man får flertallet, vil man rulle den indsats tilbage. Så jeg har sådan set heller ikke nogen anledning til at skulle stole på, at herre Daniel Rugholm så kan levere det, han tilbyder her, nemlig at man så ikke ville rulle det tilbage, hvis man fik flertallet. ",0
332,"Det er jo meget sympatisk, at blå blok lige pludselig interesserer sig så meget for skovene og skovens tilstand i det her land. Det synes jeg er meget rørende, og jeg blev meget glad. Men vi hører jo forskellige ting fra forskellige partier og ordførere, såsom at man måske alligevel ikke helt behøver at lave den her byttehandel i forhold til biodiversitet i det åbne land. Andre gange hører vi det mere, som om at realiteten nok nærmere er den, at hvis I skulle vinde regeringsmagten, kommer I til at droppe § 3 uden at sætte noget andet i stedet for. Hvad er Dansk Folkepartis holdning? Er der naturarealer i det åbne land, som skal beskyttes, uanset om man har § 3 eller en anden form for beskyttelse? ",0
333,"Tak. Ordføreren var med til biodiversitetskonferencen i Miljøudvalget, og med henvisning til ordførerens udtalelse om § 3 skal jeg bare spørge, om fru Lone Loklindt bemærkede, at miljøprofessor Peter Pagh sagde, at juraen omkring § 3 faktisk er et stort roderi af rigtig mange forskellige love og regler og også forskellige vilkår for erstatning. En af de ting, Peter Pagh lagde vægt på, var, at der aldrig vil kunne laves et kort over § 3-områder, for det er noget, arealerne vokser ind i eller ud af, afhængigt af hvilken vegetation og biodiversitet der findes på arealet. Er det så ikke problematisk at lave særlige regler for noget, der ikke kan tegnes et kort over? ",0
334,"Jo, og jeg tror også, jeg med det samme kan sige, at Det Radikale Venstre også ønsker mere biodiversitet og ønsker at sætte flere penge af til natur. Det har vi sådan set allerede bevist. I de her 3½ år, vi har siddet i regering, har vi jo sådan set bevist, at vi har prioriteret naturen højere, end den har været prioriteret i mange, mange år. Træerne gror ikke ind i himlen, men jeg tror, der er en rigtig god mulighed for at lave aftaler om både mere biodiversitet, mere natur og mere urørt skov. ",0
335,"Altså, her har Venstre jo gjort det unødig besværligt for sig selv, for diskussionen om, hvordan man skal bruge de 30 million kroner, som er aftalt i landdistriktsmidlerne, er en diskussion, vi er nødt til at have med regeringen, og så kan vi jo ikke lave en ny aftale med herre Henrik Høegh. Men jeg vil gerne til herre Henrik Høegh sige, at jeg da er fuldstændig overbevist om, at vi godt, hvad angår de 30 million kroner, ville kunne lave en løsning på, hvordan vi kunne bruge dem til at skabe mere biodiversitet i skoven på en måde, som herre Henrik Høegh også ville synes var fornuftig. Men om herre Henrik Høeghs nye venner i miljøorganisationerne, som har en meget klar definition af, hvad ordet skov betyder, vil være tilfredse, ved jeg ikke. ",0
336,"Fra radikal side har vi også meget tiltro til, at urørt skov har stor effekt, og det er jo sådan set også derfor, at man fra regeringens side både er startet med at udlægge noget, men man også har planlagt netop at undersøge mere, hvor det er, det skal udtages. Men jeg glæder mig jo vældig meget til at se, om vi i forbindelse med udvalgsbehandlingen kan lave en beretning. For kan vi så her i virkeligheden få De Konservative til at interessere sig for, hvordan vi fremadrettet kan få lavet en aftale om, hvordan vi får mere biodiversitet i skovene, men uden at vi tager § 3-arealerne ud? Hvis man kan comitte De Konservative på det, så er det da meget muligt, at vi kan lave en aftale. ",1
337,"Vi er enige i en grundig analyse. Det står sådan set i vores forslag. Jeg og vi, der er i blå blok, kan da ikke fortælle, hvad det er for skovarealer, der er de bedste, hvor vi får den hurtigste og den bedste biodiversitet. Vi har direkte skrevet, at det er der nogle forskere og natureksperter der skal hjælpe med. Ja, vi er enige i analysen, vi tror bare ikke, at der behøver gå 20-25 år – stadig væk efter citat i Politiken. Men det kan være, at det er citeret forkert i Politiken. Det var dejligt, og vi er med på, at det kan tage 2 år. Lad os lave det arbejde på 2 år. ",0
338,"Jamen jeg anerkender ikke præmissen om, at regeringen ikke vil forpligte sig til at gøre noget for vores biodiversitet i skovene. Læs »Naturplan Danmark«, som jeg har henvist til gentagne gange i dag. Vi har i Naturplan Danmark over 50 million kroner til bedre biodiversitet i vores skove, så jeg anerkender ikke den præmis, der er. Men jeg vil da meget gerne tage imod den konstruktive tilgang, som herre Daniel Rugholm har, men det, jeg bare synes er nødvendigt, for at vi kan have nogle netop konstruktive drøftelser med hinanden, er, at man ligesom anerkender præmisserne for det her, nemlig at vi jo skal have klarhed over økonomien i det her, vi skal have klarhed over, hvad det er for nogen virkemidler, vi taler om, før man lægger sig fast på en målsætning. ",0
339,"Men jeg går dog alligevel ud fra, at ministeren er enig med mig i, at lige præcis Gribskov er et sted, hvor det faktisk giver rigtig god mening at etablere urørt skov, fordi man ved at fastholde en kontinuitet der i den største del af skoven faktisk har rigtig, rigtig gode muligheder for at få en meget, meget effektiv forbedring af biodiversiteten. Og det synes jeg jo er en lille smule vigtigt, for ellers kunne man godt få det indtryk, at miljøministeren sådan finder på det ene argument mod det ene forslag og det andet argument mod det andet forslag, og så bliver det aldrig til noget, og så bliver jeg bekræftet i den mistanke, jeg nødig vil nære, nemlig at regeringen er meget optaget af, at der ikke sker noget på det her område. ",0
340,"Jeg skal ikke skuffe herre Per Clausen. Herre Per Clausen har stillet spørgsmål til mig, hver gang jeg har været på talerstolen. Jeg er efter at have lyttet til eksperterne enig med herre Per Clausen i, at en indsats i skovene er det hurtigste og bedst virkende for at imødegå tabet af biodiversitet. Jeg er også enig i, at staten bør gå foran. Jeg har så et enkelt spørgsmål: Er de 20 million kroner, som vi nu har hørt at det her koster på alene 6.000 ha, en del af den række af aftaler, Enhedslisten har indgået med regeringen på det her område? ",0
341,"Jeg er slet ikke i tvivl om, at der findes gode socialdemokrater også i herre Daniel Rugholms valgområde, som deler borgernes bekymringer i forbindelse med de her ekstreme klimaforandringer, som vi alle sammen har været udsat for. Men jeg er bare bekymret for, at herre Daniel Rugholm i forsøget på at løse ét problem skaber et andet problem. For har man, for at holde den rette balance, også orienteret borgerne om, hvilke konsekvenser det ville få på miljøsiden, såfremt det her beslutningsforslag virkelig kom til at virke? Og mon borgerne, som selvfølgelig er bekymret for oversvømmelser, så virkelig er villige til at gå hele vejen? Det tvivler jeg på, men det kunne jeg godt tænke mig at høre herre Daniel Rugholms holdning til. ",0
342,"Tak til ordføreren for ordførertalen. Ordføreren var inde på udviklingen efter 2020. I den kommende folketingsperiode skal vi jo nok i gang med at kigge på, hvad der skal ske efter 2020. Jeg vil gerne høre, hvad for et ambitionsniveau SF har i den forbindelse. Vi hørte jo ministeren fortælle, at EU har en målsætning om, at man skal have 27 procent vedvarende energi i 2020. Danmark når allerede op på 35 procent vedvarende energi i 2020. Hvor langt skal vi gå foran de øvrige EU-lande? Redegørelsen peger jo også på nogle af de udfordringer – ikke mindst økonomiske udfordringer – der er forbundet med, at vi har en dansk klima- og energipolitik, som allerede for nuværende er langt foran EU-målsætningerne. ",0
343,"Men det er jo ganske dyrt. Hidtil har vi haft en dansk strategi, hvor vi som energipolitikere og som Folketing har fastlagt, hvor meget af den danske elforsyning der skulle komme fra vindenergi, biogas, biomasse, solenergi og så videre Kunne ordføreren forestille sig, at vi fremadrettet mere brugte markedet som drivkraft, med hensyn til hvad det er for nogle teknologier, vi skal satse på, så man ikke fastsætter mål for de enkelte teknologier, men i større udstrækning bruger markedet til at afgøre, hvad det er for teknologier, vi skal satse på fremadrettet? ",0
344,"Jeg er overbevist om, at biogas også bliver billigere og billigere. Senest er der to store biogasanlæg under opførelse i Sønderjylland uden anlægstilskud, og det viser måske noget om, at udviklingen går i den rigtige retning. Det er jo også sådan, at vi år for år reducerer det tilskud, vi giver per kilowatt-time til biogasanlæg. Og det er Venstres opfattelse, at på den lange bane skal biogas kunne klare sig på samme vilkår som andre former for vedvarende energi. ",0
345,"Det er jo så bekvemt med den lange bane, at den kan blive meget lang, men lad det nu ligge. Jeg vil i forlængelse af det, herre Lars Christian Lilleholt sagde om forskning og udvikling og demonstrationsanlæg, spørge ham, om han ikke også er enig i, at en del af det, som vi også kommer til at betale for, hvis vi vil opretholde den situation, hvor eksport af ting fra energisektoren er vigtig for Danmark, er, at vi også bliver nødt til at have en efterspørgsel i Danmark, altså at vi også der ligesom har et nationalt marked, og at det jo sådan set godt kan medvirke til at gøre omstillingen til vedvarende energi en lille smule dyrere, end hvis vi valgte at sige, at det var vi ligeglade med. ",0
346,"Tak, og tak for spørgsmålet. Det sagde jeg rent faktisk i min ordførertale, også i et spørgsmål tidligere til SF's energiordfører, nemlig at Venstre er parat til at kigge på, om vi kan finde nogle andre mekanismer. Det med, at vi sidder centralt her i Folketinget og bestemmer, hvor meget vind, biomasse og biogas og så videre der skal være, vil nok være mere fornuftigt i større udstrækning at overlade til markedet, også for at finde nogle billigere løsninger end dem, vi hidtil har gjort brug af. ",0
347,"Jeg har bestemt heller ikke noget imod, at fru Anne Sina er til stede i salen. Jeg havde bare håbet, at det var herre Jens Joel som Socialdemokratiets ordfører på området, som var der og var klar til at svare på spørgsmål. Nu holder jeg mig også til sådan mere overordnede spørgsmål og går ikke ind i det tekniske, så nu stiller jeg bare et mere inden for samme kategori. Nu mener Socialdemokratiet jo ligesom regeringen, at vi skal udfase fossile brændsler efter 2035 i el- og varmeforsyningen og i 2050 i energiforsyningen overhovedet. Skal man så stadig væk producere skifergas til eksport, eller skal man sætte en prop i hullet? ",0
348,"Jeg synes, det er godt, vi nu er kommet dertil, at herre Villum Christensen er enig med os andre i, at man investerer langsigtet. Og jeg synes sådan set, at herre Villum Christensen da har ret i, at hvis vi skal se tilbage på vores energiaftale, var den da præget af en misforståelse i forhold til det potentiale, der er i solenergi. Så kan jeg selvfølgelig sige, at det sagde jeg hele tiden, så de skulle bare have lyttet til mig, men det tager nok for lang tid at vente på det. Jeg vil bare spørge herre Villum Christensen, om erfaringen med det system, de har i Sverige og Norge, er, at det er billigere. Det kunne jeg godt tænke mig at vide. Får man mere vedvarende energi for færre penge ved at bruge det svenske og norske system, for så er det da interessant at se på? ",0
349,"Det vil sige, at når det handler om de ting, som Enhedslisten lavede sammen med regeringen, da SF sad i regeringen – og også da SF ikke længere sad i regeringen, SR-regeringen – så ville man aldrig være med til noget, hvis man var uenig i selskabsskattelettelser eller stramninger på asylområdet eller noget. Der er jo kun én kasse, må man sige, så hvis man blander det så meget sammen, som jeg synes ordføreren gør det her i dag, nemlig at når SF og Alternativet gerne vil gennemføre vores egen politik, som faktisk handler om, at vi gerne vil bruge nogle penge på at sikre grøn omstilling, så må man ikke, fordi der er én stor kasse og der er ting, som man aldrig vil støtte eller ikke er enig i. ",1
350,"Jeg synes, at man kan diskutere alt muligt og alt, hvad man har lyst til. Men omfanget af det her er efter min mening bare christiansborgfnidder, når det er værst. Ja, vi bruger nogle penge på det her til grøn omstilling. Vi kunne godt tænke os, at jobeffekten var større. Det er den så ikke. Dengang med skatteaftalen i 2012 sagde man også: Vi bliver nødt til at give nogle bedre rammevilkår for virksomhederne for at skabe danske arbejdspladser og for at beholde danske arbejdspladser. Det brugte vi så rigtig mange flere penge på, end vi gør til det her forslag, uden at der var nogen jobeffekt. Sådan kan man jo sammenligne tingene til evig tid. Vi støtter det her forslag, fordi det bliver øremærket til grønne tiltag, og det er en del af vores politik. ",0
351,"Det er meget rørende med den omsorg for mit parti og for Alternativet, men jeg tror, at vi er udmærket klar over, hvad det er, vi har gjort. Vi vil gerne bruge nogle penge på grøn omstilling – jeg gentager gerne mig selv – og derfor vil vi gerne lave en boligjobordning, der får et grønt sigte. En del af den forhandling og det kompromis var, at den ordning, vi var imod og var med til at afskaffe, skulle fortsætte uændret i 2015. Det var ikke vores prioritering, men det var det, der skulle til for at få en ordning for 2015 og 2016, som bliver grøn. Jeg har sagt det mange gange, og jeg skal gerne sige det igen. ",1
352,"Jeg nåede det lige i sidste øjeblik. Det lyder jo flot, når herre Rasmus Jarlov fra Det Konservative Folkeparti taler imod det her lovforslag. Som jeg nævnte i et af mine tidligere spørgsmål, er der i denne uges Amagerbladet en større artikel om, at taxaerne er begyndt at bruge villavejene i Kastrup som parkeringspladser. De holder der i tomgang, og det giver en masse partikeludledning og problemer. Nu har jeg jo noteret mig, at Det Konservative Folkeparti sådan har iklædt sig en ny grøn farve og gerne vil markedsføre sig lidt på det miljømæssige spørgsmål. Er det ikke en oplagt mulighed at bruge det her lovforslag til at få reguleret det, så borgerne i Kastrup-Tårnby ikke skal døje med taxaer i tomgang ude på villavejene? ",0
353,"Tak for det. Tak for spørgsmålet. Lad mig starte med at sige, at hvis det virker, som om det kun er økologisk landbrug, jeg er fortaler for, så har Dansk Folkepartis ordfører måske ikke lyttet. Jeg taler også om grøn teknologi, jeg taler om vedvarende energi, og jeg fortalte, at Danmark i 2013 eksporterede for 67 milliard kroner i energiteknologi. Og det er den retning, vi mener vi skal bevæge os i. I forhold til om jeg vil forbyde konventionelt landbrug, fordi jeg forbyder mine børn at spise pesticidramte afgrøder: Nej, selvfølgelig er det ikke det, jeg står og taler for her. Men jeg taler om, at vi gerne vil have en økologisk omstilling, der er 100 procent, og gerne inden 2040. ",1
354,"Jeg kan godt forstå, at ordføreren er bekymret for, at økonomien kommer til at stikke af i det her kampflykøb, for det tror jeg at der er en meget stor sandsynlighed for den gør. Der ville jeg nok også betænke mig lidt på overhovedet at være med til det her kampflykøb, men jeg vil gerne spørge ordføreren: Tror ordføreren, at købet af F-35-kampflyet vil være med til at understøtte en mere fredelig dansk udenrigspolitik, hvor vi ikke deltager i så mange bombemissioner ude i verden? ",0
355,"Selv om jeg selvfølgelig håber, at SF får 90 mandater efter næste folketingsvalg, anser jeg det ikke for at være særlig sandsynligt. Det, jeg er optaget af, er, at vi får en ny regering i Danmark, der er væsentlig mere solidarisk end den her, og som sikrer en grøn omstilling. Når det gælder de her regler, har jeg igen og igen sagt, at SF har været modstander af dem. Det sagde jeg meget klart. Det er der ingen tvivl om. Det kommer vi selvfølgelig til at forhandle, men der er samtidig heller ingen tvivl om, at der er ting, som vi har bakket op om, og dem ønsker vi at fastholde. ",1
356,"Jeg har det sådan, at vi har lavet en landbrugspakke, og det er rigtigt, at den giver et skvulp de første 3 år i merudledning. Vi har hele tiden sagt, at for os har det ikke været en miljøpakke, men en erhvervspakke. Så kommer der en række tiltag oven i det, hvor man prøver at nedsætte kvælstofudledningen. Det ville jo være vildt af mig at stå her og give en bestemt garanti for, hvor vi ender. Jeg er simpelt hen nødt til først og fremmest at afvente, hvad regeringen spiller ud med, og så vil vi da gøre, hvad vi kan, for, at man ikke lige pludselig står og mister landdistriktsmidler fra EU, for det ville da være katastrofalt. ",0
357,"Det lyder så, som om jeg rigtig skal glæde mig til at se finanslovsudspillet fra regeringen efter sommerferien, når efteråret kommer. Men kan jeg så ikke få forklaret de ambitioner? For jeg er oprigtig talt nysgerrig efter dem. Før havde vi en regering, der snakkede om, at vi skulle være fossilfri, og nu taler man om fossil uafhængighed. For mig er det et ambitionstab. Er det en hel fejllæsning af regeringens politik? Har man blot udskiftet nogle ord, fordi man havde lyst til at bruge lidt flere bogstaver, når man skrev en pressemeddelelse, eller ligger der noget bag den her ændring af begrebet fra fossilfri til fossil uafhængighed? ",0
358,"Tak for det. Jeg hørte med glæde, at PSO lige blev nævnt i ordførerens tale. PSO er altså den her støtteordning, vi har, som er ret godt skruet sammen, og som støtter opstillingen af vedvarende energi. Den finansieres, ved at der bliver lagt en afgift på energiforbruget, sådan at det også bliver dæmpet. Regeringen vil desværre forsøge at afskaffe den her ordning, og det bekymrer os meget. Jeg håber ikke, at det lykkes, men der er en potentiel risiko for det. Derfor vil jeg gerne spørge Socialdemokratiet: Hvis I genvinder magten efter et valg, vil I så indføre en PSO-ordning eller en lignende ordning igen, hvis den skulle blive afskaffet i den her omgang? ",1
359,"Tak. Det er korrekt, at vi er endt i en situation, hvor klimapolitikken sejler derudad og man ikke ved, hvem der er styrmand, og det er katastrofalt. Man har kunnet konstatere, at det investeringsklima, som ellers har været stabilt i Danmark, er blevet ødelagt. En række aktører vil ikke lave investeringer i Danmark i vedvarende energi. Vi står midt i et udbud, og det er 5 dage siden, at tre konsortier har afleveret et bud. Normalt kan man drage en konklusion på 10 dage. Jeg vil godt høre ordføreren, om han har ideer til, hvordan vi i forhold til det energiforlig, hvor der er fem partier, som ønsker at gennemføre de kystnære møller, kan sikre, at det udbud bliver der konkluderet på på en positiv måde hurtigt. ",1
360,"Tak til finansministeren for at indlede med at takke de ordførere, der anerkender, at Danmark er udfordret. Jeg ved bare ikke helt, om jeg skal regne mig selv med i den gruppe, men hvis jeg skal, siger jeg tak for det. Men det er nok lidt andre udfordringer, jeg vil pege på, og som jeg også pegede på i min tale, for hvordan forholder finansministeren sig til, at Danmarks drivhusgasudledning ifølge Energistyrelsens basisfremskrivninger vil stige, medmindre nye tiltag iværksættes, og hvordan hænger 2025-planen sammen med, at vi har underskrevet Parisaftalen om, at vi skal sikre, at temperaturen på kloden ikke stiger? ",1
361,"Jeg tror, at specielt i Køge vil de synes, at det går superduper. Men jeg tror, at man på mange sygehuse synes, at man løber rigtig, rigtig stærkt, både læger og sygeplejersker og mange andre. Men det er rigtigt, at vi ser forskelligt på det, og det skal der selvfølgelig være plads til. Jeg mener bare i forhold til en besparelse på 3,4 milliard kroner på uddannelse, at det jo ikke er sådan, at Danmark står og mangler ufaglært arbejdskraft. Det ville være en investering i fremtiden. Man sparer over 7 milliard kroner på den grønne omstilling, når vi ved, at det er en bunden opgave, når vi ved, at grøn teknologi er vores største eksportvare og kan skabe os arbejdspladser, og at klimaforandringer er et faktum. Det ville være at investere i fremtiden. ",1
362,"Jeg er meget enig med herre Bjarne Laustsen i, at det her er et vigtigt emne at få snakket ordentligt igennem, og derfor vil jeg gerne kvittere for, at den tidligere regering har sørget for at sætte gang i en såkaldt kystanalyse, som netop nu er under udarbejdelse, hvor man ligesom får kigget på hele kyststrækningen i Danmark og får vurderet, hvor erosionsfaren er størst, hvor der er risiko for oversvømmelse, hvad klimaforandringen betyder i forhold til vandstanden rundtomkring, og hvilke konsekvenser det har. Jeg forventer, at vi får kystanalysen engang i løbet af foråret, og så har vi et godt fagligt grundlag at tage den videre debat ud fra. ",1
363,"Men Enhedslisten mener, at vi har plads til, at der kunne være både kvantitative mål og kvalitative mål. Og når nu ministeren ikke vil lægge ud med at sige, hvad man kunne måle på, så vil jeg mene, at vi godt kunne gå ind og have nogle mål for det kvalitative, hvor vi ser på biodiversitet, fødevaresikkerhed, mindre pesticidrester i vores fødevarer, dyrevelfærd og mindre kvælstofudvaskning i vores vandmiljø. Så jeg synes, at det ville være fint at få en åben drøftelse, så vi har chance for, at der kan være både kvantitative mål og kvalitative mål fremover. ",1
364,"Nej, altså, hele den risikovurdering, som vi er nødt til at foretage, vedrører jo for eksempel konventionelle majs, som bliver dyrket rigtig meget i Danmark – også lidt skidt, fordi rigtig meget af det ryger til biogasanlæg i Tyskland. Der er det jo sådan, at hvis man giver sig til at dyrke en anden form, skal vi jo kigge på risikoen i forhold til de konventionelle majs og så eventuelt gmo-majs. Og mig bekendt ligger der ikke nogen som helst risikovurdering af det, hverken i forhold til biodiversitet eller forskellige andre ting. Det er bare det, jeg siger: Inden Socialdemokratiet siger ja til det, skal vi have en god snak. Og der er vi på forhånd rigtig, rigtig skeptiske, fordi vi vil have gode vurderinger af det. ",0
365,"Der er sat over 1 milliard kroner af til at finansiere de tiltag, jeg gerne vil stå bag i forhold til at sikre en god udvikling i vores vandmiljø. Jeg anerkender, at blandt andet randzoner har en betydning i forhold til kvælstofudledning. Som jeg nævnte, mener jeg, at den er håndteret med baseline, altså med den hidtige indsats, men samlet set vil der med de initiativer, vi kommer med, være en indsats, der skal håndteres, og det skal den her milliard gå til. ",0
366,"Mange tak. Jeg har to enkle spørgsmål til ordføreren. Det ene er, om ordføreren er enig i, at vi står i en klimakrise, der kræver meget, meget hurtige reduktioner af CO 2 -udledningen. Og så er der det andet. Ordføreren har været lidt inde på, at markedet er totalt ikkevelegnet til at sikre, at vi reducerer CO 2 -udledningen, og det er af to årsager. Den ene er, som ordføreren har været inde på, at eksternaliteter ikke er internaliseret i priserne, og den anden er, at fossile brændsler er så heftigt subsidieret. Det er ifølge IMF med 5.300 milliard dollars om året. Det er en markedsfejl af dimensioner, og derfor kan vi ikke overlade det til markedet at løse klimakrisen. ",1
367,"Nej, jeg er ikke enig i, at klimaudfordringerne er så store, som spørgeren siger, og jeg er ikke enig i, at det, der kræves for at løse klimaudfordringerne, er nogle af de ting, som Enhedslisten foreslår. Som jeg også sagde til herre Pelle Dragsted, mener jeg, at vi om 20-30 år formentlig ikke længere vil have nogen væsentlig fossil produktion i verden. Størstedelen af vores energiforsyning vil formentlig komme fra forbedrede systemer til opfangning af især solenergi og lagring af den strøm, som kommer fra solenergi, og så vil det faktisk, modsat det, spørgeren siger, være markedet, der har løst det problem, som Enhedslisten taler om, og ikke Enhedslisten. ",0
368,"Der er én ting, som er hundrede procent sikker, og det er, at ingen politiske tiltag, som Enhedslisten kan foreslå, vil gøre verden fossilfri. Der er intet, som Enhedslisten kan foreslå, der vil gøre verden fossilfri. Selv hvis Enhedslisten havde 90 mandater i Danmark, ville Enhedslisten formentlig ikke kunne gøre Danmark fossilfrit, men at Enhedslisten skulle kunne gøre verden fossilfri, er fuldstændig gakket at tro. Men det, der vil gøre verden fossilfri, er udviklingen af nye teknologier, og det vil ske, og det vil ske i løbet af de kommende årtier. ",1
369,"Tak. Nu kan jeg jo huske alt for mange år tilbage. Jeg vil vove den påstand, at der aldrig var blevet et marked for vedvarende energi fra vindmøller i Danmark og et eksporteventyr og alt muligt andet, hvis ikke politiske kræfter havde blandet sig, hvis ikke befolkningen med deres sunde fornuft havde blandet sig og var gået op imod markedskræfterne. Derfor er der jo områder, og det indrømmer ordføreren jo også selv, hvor markedet skal reguleres. Nogle gange skal man også forbyde nogle ting på markedet, andre gange er man nødt til at overtage dele af aktiviteten, for at det overhovedet kommer i gang, i situationer, hvor det ikke er profitabelt. Det kan vi vel ikke blive uenige om, eller hvad? ",0
370,"Tak. Nu siger ordføreren, at for så vidt angår, hvad skal man sige, almindelige mindre elbiler, vil prisen holde sig ret stabil. Men er det ikke korrekt, at en Nissan LEAF, som jeg tror ordføreren er enig med mig i ikke er en luksusbil, kommer til at stige med omkring 70.000 kr.? Det kan vel også mærkes. Alle eksperter er enige om, at hvis vi skal ind i et lavemissionssamfund, er noget af det, vi virkelig skal tage fat på, transporten, også persontransporten. Derfor giver det jo ingen mening fuldt ud at indfase elbilerne i det almindelige afgiftssystem, når regeringen så endda samtidig gør de allerdyreste benzindrevne luksusbiler markant billigere. ",1
371,"Nu handler diskussionen jo om finansieringen af den ændring af registreringsafgiftsloven, som foreligger nu, nemlig elbilernes indfasning i det system, så det er lidt frækt at stille sig op og sige, at det her ikke handler om det – jo, det gør det da også. Det handler jo altså om finansieringen af det pågældende, og det er det, jeg prøver at påpege, altså at vi i Enhedslisten, SF og Alternativet da i løbet af forhandlingerne igennem utallige spørgsmål prøvede at påpege, at der måske var andre finansieringsmuligheder end dem, man har fundet frem til. Og i øvrigt ville den finansiering, vi havde peget på, et stykke af vejen have fremmet grøn omstilling. ",0
372,"Det er det ikke. Det, ordføreren siger, er noget hykleri. Fossile brændsler bliver i 2015 på globalt plan subsidieret med 5 billioner dollars. Det svarer til 14 milliarder dollars hver dag. Det er 35 gange mere end det, vedvarende energi bliver støttet med – 35 gange mere. Så hver eneste dag går vi som samfund, skatteborgere, politikere ud og understøtter fossile brændsler 35 gange mere, end vi støtter vedvarende energi. Det vil nogenlunde svare til, at en liter benzin skulle koste 40 kroner i Danmark. Så det er det, som ordføreren siger, der er noget hykleri. Alting er vendt på hovedet, hvis vi ser på, hvad det koster os som samfund. ",1
373,"Men det har jeg jo lige svaret på. Altså, det kommer jo an på, hvor hurtigt der kommer en vis kritisk mængde på banen, ud på de danske veje. Det kommer til at tage meget, meget længere tid med den aftale, som Socialdemokraterne har været med til at lave. Og regeringen har sagt, at for næsten præcis det samme beløb vil man hellere gøre luksusbenzinbiler billigere, fordi man ikke vil bruge stort set det samme beløb på at fritage elbiler. Så siger vi bare fra SF's side: Det her er afgørende i forhold til at nedbringe vores CO 2 -udledning – afgørende! Derfor er det småpenge i det store regnskab, og derfor ville elbilerne ikke skulle ind i det almindelige afgiftssystem, før der er mange flere af dem på vejene. ",0
374,"Jeg er glad for, at ministeren nævner det. Er benzinbiler, der i dag kører 16 km/l, eller hvis det er en dieselbil 18 km/l, god brændstoføkonomi set med ministerens øjne? Jeg tror, at det er over 93 procent af alle biler, der i dag sælges, som får fradrag for god benzinøkonomi. Det har jo ikke noget med god benzinøkonomi at gøre. Hvis man vil fremme en god benzinøkonomi, har man jo netop et afgiftssystem, som betyder, at det er de biler med den bedste teknologi og de mest brændstofeffektive biler, der sælges, og at man selvfølgelig udfaser dem, der er i bunden – og så tager man selvfølgelig elbilerne, som er de allerreneste, de mest brændstofeffektive og dem med mindst CO 2 -udledning og fremmer dem voldsomt. ",0
375,"Men så bliver det her jo også symbolpolitik. Og det gør det så i høj grad i forhold til miljø- og klimaområdet, for det her er jo et klart signal om at fremme en transportform, som giver store miljømæssige og klimamæssige problemer på grund af CO 2 -udledning og partikeludledning i det nære miljø, og som for den sags skyld også giver støjproblemer. Så man fremmer altså med de her meget selektive forslag en transportform, som giver os problemer med miljø og klima, og man underprioriterer så i virkeligheden meget, meget tydeligt – det er nemlig symbolpolitik – den transportform, nemlig den kollektive transportform, altså togkørslen, som jo netop er godt imod de tiltagende klima- og miljøproblemer. ",1
376,"Jeg er simpelt hen ikke enig med herre Henning Hyllested i, at man vil kunne aflæse det her i den danske udledning af CO 2 . Jeg stiller mig i forvejen tvivlende over for, hvor stor forskel der i virkeligheden er på udledningen fra DSB's ganske dieselforbrugende gamle tog og en ny bil. Det kunne jo også være en bilist i elbil, som kørte over Storebæltsbroen, som fik glæde af det her. Jeg tror ikke, at man kan regne på, at det på den måde gør en forskel. Det gør en forskel for de mennesker, der nu får et højere pendlerfradrag, at de billigere kan køre på tværs af vores landsdele. ",0
377,"Jeg håber da, at trafikministeren er bekendt med, at der findes beregninger på, hvor stor CO 2 -udledningen er, når man kører i tog, og når man kører i bil. Det er sådan almindelig kendt. Der er sådan set 2-3 gange mere CO 2 -udledning ved at køre i bil. Så vil jeg bare høre: Når der nu bliver talt om balance, er det så en god balance, at man nu vil give et tilskud på op mod 160 kroner, hver gang en pendler kører over broen, når det så også skal udløse et større fradrag? Argumentet for, at togpendlere ikke skal have et fradrag, er, at de får et tilskud, men lige netop bilpendlerne får jo nu et gevaldigt tilskud i forhold til normalprisen på 235 kroner for at køre over Storebælt. ",0
378,"Jamen jeg anerkender, at man gør forskellen større. Men det mener vi til fulde at vi kan stå på mål for. Og jeg anerkender, at der kan være forskel på CO 2 -udledningen fra forskellige transportformer. Der findes lidt forurenende fly, der findes meget forurenende fly, der findes lidt forurenende biler, der findes meget forurenende biler. Jeg siger blot, at mig bekendt forurener de gamle IC3-tog, der kører på diesel, ganske meget. Derfor tror jeg ikke, at man egentlig vil kunne opgøre nogen klimaeffekt, positiv eller negativ, af det her forslag. Det er fair nok at fremføre synspunktet, men jeg synes ikke, at det giver meget mening. ",1
379,"Tak for modspørgsmålet. Nej, Enhedslisten ville sikre, at vi stadig væk havde afgiftsfritagelse for elbiler, som også er ganske sikre biler at køre i, sådan at det bliver nemmere for helt almindelige mennesker at vælge biler, som ikke bidrager til klimaforandringerne; som ikke bidrager til luftforureningen, som jo medfører astma, slem astma især for små børn; som medfører hjerte-kar-sygdomme og kræft for hele befolkningsgruppen. Så det var det, Enhedslisten ville gøre. Og det er det, man er nødt til at gøre, hvis man tager klimaforandringerne alvorligt og anerkender, at vi bliver nødt til at tage hånd om vores transportsektor og sikre, at vejtransporten bliver omstillet til en teknologi og til en transportform, der ikke bidrager til CO 2 -udledning og klimaforandringer. ",0
380,"Jeg synes også, vi gør noget i forhold til miljø. Vi har lavet en overgangsordning for elbiler for at sikre, at de ikke helt udfases. Så vil jeg altså også sige, at den her afgiftslettelse faktisk også godt kan sikre, at vi får nogle mere miljørigtige biler. Hvis vi kigger på det, ser vi, at vi er nogle af dem, der har de motorer i Europa, der er ringest, fordi vi har en værdibaseret afgift. Det betyder, at man sender de gamle, dårlige motorer til Danmark, fordi det er værdibaseret og ikke baseret på selve værdien. Det kan jo være, at folk, når selve motorerne bliver billigere, vil vælge nogle motorer, der kører længere på literen – nogle af de brændstofeffektive motorer – og det er da noget af det, jeg håber på. Det bliver i hvert fald billigere for folk at vælge det. ",1
381,"Mange tak. Jeg har især fulgt med i, hvad Liberal Alliances klimaordfører kommer med i diverse debatindlæg i forskellige medier, og der må jeg bare sige, at man bliver ganske meget i tvivl om, hvad der egentlig er Liberal Alliances officielle linje i forhold til klimaforandringerne. Med hensyn til ordførerens bemærkning vil jeg sige, at Enhedslisten meget gerne vil fastholde afgiftsfritagelsen for elbiler, men vi mener ikke, at vi løser problemet og får investeringerne over i elbiler, hvis vi samtidig fjerner registreringsafgiften på alle andre biler. Sandheden er jo, at det ikke er nok, at vi bare får en lille del over på el. Vi skal have en ganske betydelig del af vores bilpark over på el inden for ganske få år. ",1
382,"Det er altid sådan lidt urimeligt at lægge andre folk ord i munden, specielt når man har det sidste svar. Jeg synes nu nok, at Enhedslisten mange gange har sagt, at selvfølgelig skal vi have persontransport og bilisme i det her land. Der er mange steder – det ved ministeren såvel som jeg – hvor det ikke giver mening at have busser og tog, og der skal man have bil, men nogle andre biler end i dag. Jeg vil gerne stille ministeren er ret simpelt spørgsmål – tror jeg det er. Mener ministeren, at klimaforandringerne og global opvarmning er den største udfordring, vi alle sammen står over for? ",0
383,"Jeg tror, at det, der måske adskiller en del af venstrefløjen og så i hvert fald mit parti og regeringen, er jo spørgsmålet om, om vi skal gå dansk enegang. Og der må jeg sige, at der anerkender jeg jo, at vi har en udfordring med klimaforandringer, men vi skal jo løse dem sammen med resten af verdens lande, og der kan vi jo i Danmark godt lave CO 2 -reduktion via at fordoble vores registreringsafgifter og lade være med at have folk til at køre i bil, men det er jo ligegyldigt, hvis der er dobbelt så mange mennesker i Tyskland, der kører dobbelt så meget bil som i Danmark. Så der bliver vi nødt til at se tingene i en sammenhæng, og det er derfor, vi skal have den grønne realisme, og så skal vi, forhåbentlig i fællesskab, få løst den her klimaudfordring, som vi står over for. ",0
384,"Hvis man ser på de danske udledninger over de sidste 25 år, vil man se, at forskellige sektorer i Danmark har været dygtige til at nedbringe deres NO x -udslip, og det synes jeg sådan set er positivt. Så vil jeg godt gøre opmærksom på et andet aspekt. Dengang man justerede på NO x -afgiften sidst, satte man jo afgifterne ned for diesel og for benzin, og man burde egentlig nu sætte priserne op med 4-5 øre for diesel og benzin. Jeg vil godt høre ordføreren, om det er noget, som har været inddraget i drøftelserne i forligskredsen omkring den her NO x -afgift. ",1
385,"Hvis man ser på de aktuelle NO x -udledninger, kan man se, at der, hvor vi mangler at sætte ind, er på transportsiden, hvor der jo sådan set også kan være en meget skadelig effekt, i og med at det kan være noget, som bliver udledt i, hvad skal man sige, samme højde som der, hvor vi indånder de farlige stoffer. Så jeg synes, det er lidt ærgerligt, når man nu vil ændre på de her NO x -afgifter, at man så ikke laver den parallelitet, som der var, dengang man hævede NO x -afgiften – der justerede man så også for brændselsafgifterne på benzin og diesel. Så med de sænkninger, man gør her på NO x -siden, burde man egentlig sætte priserne på diesel og benzin op med 4-5 øre. Jeg vil godt høre ministeren, om det ikke ville være rimeligt at lave den parallelitet i den proces, der nu er lagt op til. ",0
386,"Tak for svaret. Jamen det synes jeg er meget ærgerligt, for ellers kunne det være, at de negative miljøeffekter ved at lave de her ændringer kunne blive lidt mindre, og det synes jeg sådan set ville være godt. Jeg vil godt høre ministeren, om de her ændringer med hensyn til de skadelige udledninger fra dieselbiler, som ser ud til måske at kunne være virkeligheden for flere vogntyper, flere fabrikater, giver anledning til, at der er noget, der skal revurderes, altså at den NO x -udledning, vi har på transportområdet, måske er større end den, som man statistisk set har opgjort den til. ",1
387,"I det sidste nummer af »danskVAND« kan man læse lidt om status for, hvad det er for en nitratforurening, vi har, af vores grundvand. Der står, at omkring 40 procent af de iltede grundvandsboringer indeholder mere nitrat end EU's grænseværdier. Og så kan man læse, at der var 129 boringer i den her GEUS-undersøgelse fra sidste år, som havde mere nitrat end grænseværdierne. Jeg kan godt se på det kort, den illustration, der er med, at ordførerens egen kommune er ramt af forurening. Der er en enkelt grundvandsboring, hvor der er nitrat over grænseværdien. Synes ordføreren ikke, at det er alarmerende, at vi allerede har problemer med nitratforurening, og at man så her vil øge landbrugets udledninger af nitrat, som kan forringe vores grundvand? ",0
388,"Lad mig tage fat i herre Simon Kollerups sidste sætning. Herre Simon Kollerup aner ikke, om der kommer en belastning, som følge af at vi undlader at undergødske. Vi taler jo ikke om at overgødske. Det ligger der ikke noget som helst om i det her lovforslag. Lovforslaget handler rent faktisk om, at vi skal kunne gødske efter planternes behov. Der står ikke noget om, at der skal være en markant øget kvælstofudledning i de danske farvande. Jeg synes, at vi burde have det som et fælles udgangspunkt og så få en konstruktiv dialog om det her, i stedet for at vi bygger på påstande, der ikke er fagligt belæg for. ",0
389,"Tak, og tak for velkomsten til ordføreren. Jeg glæder mig også meget til dialogen og debatten, både i dag og fremadrettet. I Alternativet er vi enige i grøn realisme. Grøn realisme er rigtig vigtig, men grøn realisme er jo, at Europa-Kommissionen peger på, at der er 20 millioner jobs inden for grøn omstilling bare frem til 2020. Grøn realisme er, at over 99 procent af forskerne inden for området siger, at vi skulle have handlet i går, vi skal handle i dag, og vi skal handle i morgen, for at vi ikke får rigtig store konsekvenser af den her klimaforandring. Så kunne ordføreren ikke lige uddybe lidt, hvordan han ser grøn realisme? ",1
390,"Tak for det. Jeg vil gerne vende tilbage til klimakrisen og energipolitikken. For jeg er lige lidt i tvivl om, hvor Liberal Alliance står i forhold til de indsatser, der kan bringes i spil for at omstille det danske og europæiske energisystem til hundrede procent vedvarende energi. Derfor vil jeg gerne spørge herre Simon Emil Ammitzbøll, om han anerkender, at når vi for eksempel taler om energiteknologi, afspejler de rene markedspriser sjældent de sundheds-, miljø- og klimabelastninger, der er knyttet til udvinding og brug af fossile brændsler. ",1
391,"Jeg tror, vi nok har forskelligartede opfattelser af en omstilling til hundrede procent vedvarende energi. Hvis det er det, det handler om, tror jeg sådan set, at markedsmekanismerne nok skal klare det den dag, der ikke er flere energiformer som olie og kul og den slags. Så vil de blive udfaset, og der vil blive opfundet andre ting og så videre Det er jo sket sådan gennem historien, at når ting er blevet dyrere, har man opfundet ting, som ikke er nær så dyre, og som derfor kan erstatte de gamle; det kan være energiformer, eller det kan være andre ting. Derfor skal man passe på med at bruge al sin energi – undskyld ordet – på at gøre det mere besværligt end højst nødvendigt i stedet for bare at afvente det, der nu måtte ske. ",1
392,"Det var faktisk en integreret del af den plan, jeg omtalte i min ordførertale. Den skulle bidrage til at bringe os mere end halvvejs mod det fossilfri samfund allerede i 2030. Og en del af det er, at vi skal have langt mere genanvendelse. Vores ambition er jo, at vi slet ikke har affald i forbrænding, og det er selvfølgelig en stærk ambition, men det vil nok i første omgang kræve som et helt konkret initiativ, at vi bliver enige om at have et fælles system for at håndtere genanvendelse af affald, så det ikke er hver kommune for sig, der har store investeringer i affaldsforbrænding. Så det er i hvert fald et konkret element, men vi har fremlagt en samlet plan også på det område. ",1
393,"Jamen det er bestemt en meget interessant tanke, som jeg ved, at miljø- og fødevareministeren sådan set også deler og gerne vil diskutere på passende tid og sted. For vi har jo også, før vi blev regering, haft den tanke oppe imod en meget dyr Naturplan Danmark, som den daværende regering lavede, at man kunne nå nogle af de samme målsætninger omkring biodiversitet ved i virkeligheden at lade en del af vores statsskove stå uberørte af menneskehånd, hvis man kan udtrykke det på den måde. Så uden at jeg her skal stå og slå mig op som en, der kan alle detaljer i det, vil jeg gerne sige, at det tankesæt, der ligger bag spørgsmålet, deler jeg langt hen ad vejen. ",0
394,"Jamen vi har da bestemt en idé, der vil virke meget bedre end at opsætte en masse vindmøller med tilskud fra staten, for det reducerer jo faktisk ikke CO 2 -udslippet i Danmark. Men vores idé har ikke opbakning fra andre partier i Folketinget end os selv, så derfor bliver det ikke til noget. Men man ville kunne få en reel CO 2 -reduktion ved at opkøbe CO 2 -kvoter og lægge dem i en skuffe uden at bruge dem. Det ville være utrolig billigt, og det ville faktisk føre til en reduktion af CO 2 -udledningen i Danmark. ",0
395,"Jeg er enig med Det Miljøøkonomiske Råd, som mener, at vi skal beskatte bilerne i henhold til det negative aftryk, de sætter på verden, og de omkostninger, der er forbundet med at have biler. Det er en afgift, man blandt andet kan lægge på deres forbrug af brændstof, og den afgift burde så være nok til, at brændstoffet bliver udskiftet med andre energikilder, for eksempel el produceret ved hjælp af solceller eller vindmøller eller kul, på det tidspunkt, hvor det er det bedste for samfundet. ",1
396,"De fleste voksne og modne mennesker kan godt leve med det forhold, at der findes forskellige hensyn, som man skal tage i verden, og at nogle hensyn strider mod andre hensyn. Vi kan godt i Liberal Alliance lave den afvejning, at det er i orden, at vi får en lillebitte smule mere CO 2 -udledning – en meget, meget lillebitte smule mere CO 2 -udledning – som følge af en lavere registreringsafgift, når det store gode, vi opnår, er at sikre, at rummelige familiebiler bliver tilgængelige for flere familier. Den afvejning kan vi godt lave. ",0
397,"Men tallene fra blandt andet Klima- og Energiministeriet har jo også vist, at CO 2 -effekten af den her ordning – og nu kan jeg ikke huske, om det er 0,00001 eller 0,000001 t CO 2  – faktisk er ingenting, fordi folk alligevel ville lave de her investeringer og alligevel ville isolere deres huse, fordi det er en god investering. Og derfor ender det med at blive, kan man sige, et tilskud til de mest velhavende husejere i Danmark i stedet for måske at blive et effektivt tilskud til grøn omstilling. Mon ikke pengene kunne bruges mere effektivt, hvis det er grøn omstilling, man vil have? ",1
398,"Vi er jo fuldstændig enige i, at man skal forsøge at energirenovere boliger og sørge for at nedbringe CO 2 -udledningen, især fra bygningsmassen. Men der er ingen tvivl om, at de her 400 million kroner kunne bruges langt klogere i forhold til klimaet, og at de kunne bruges på en måde, der var langt mere retfærdig, så det ikke primært går til de velstillede i samfundet. Så mit spørgsmål er sådan set: Hvis de tal, som nu har været fremme i forbindelse med den her ordning, viser sig at holde stik, er SF så parat til at forsøge at forhandle det igennem, så vi får en grønnere og klogere ordning? ",0
399,"Tak for det. Det sidste vil jeg lige have lov til at replicere på. Nu har finansministeren og jeg jo siddet over for hinanden i en overenskomstforhandling, så ved vi godt begge to, at det kan lade sig gøre, hvis man forhandler langsigtet. Men det, jeg vil spørge ind til, er i virkeligheden noget, som herre Jacob Jensen også nævnte i forhold til oppositionen, da der blev snakket kviklån. Så jeg vil egentlig spørge finansministeren: Jamen er det ikke lige præcis kviklån at droppe langsigtede investeringer i forskning, uddannelse, udviklingsbistand, kultur, klima og grøn omstilling? Altså, der låner vi da om noget noget meget hurtigt, og vi kommer til at betale meget, meget høje renter på lang sigt, fordi vi ikke investerer i fremtiden. ",0
400,"Jeg synes, det er ret interessant. Jeg er helt med på, at man selvfølgelig ikke kan stå og referere, hvordan der tales om tingene internt i et parti, men der må være en del konservative vælgere i Høje Taastrup, i Køge og i Vallensbæk, hvor man har konservative borgmestre, og hvad er den konservative ordførers besked til dem? Det forslag, I har her, vil jo betyde, at de forholdsvis mange konservative vælgere, der er i de områder, kommer til at lide under mere trængsel og partikeludledning. Er De Konservatives budskab til de mange vælgere: Det er sådan, vi prioriterer; vi prioriterer Nordsjælland højere end de mange vælgere i Høje Taastrup, Køge og Vallensbæk, som er konservative? ",0
401,"Jeg vil bare i al fredsommelighed gøre opmærksom på, at det, vi diskuterer i dag, er at nedlægge Ring 5. Det er ikke at nedlægge hele det eksisterende vejnet. Så vil jeg bare sige, at det jo er vores hovedpointe her, at for de milliarder, som Ring 5 vil komme til at koste, kan man løse de trafikale udfordringer på vestegnen langt klogere. For jeg anerkender fuldstændig, og det gør vi i øvrigt alle sammen, der har været på talerstolen her i dag, at vi skal løse de trafikale udfordringer. Men vi bliver bare nødt til – og nu gentager jeg mig selv – at gøre det på en måde, så vi indtænker klimaforandringerne og den grønne omstilling af transportsektoren, som er fuldstændig uundgåelig, og som vi skal igennem de kommende år. ",1
402,"Det kan jeg være meget bekymret for, og tak for spørgsmålet. For det er fuldstændig rigtigt, at det, som kommer – blandt andet med finansloven og med landbrugspakken – ved vi kommer til at trække i den helt forkerte retning. Så det, vi må sige, er, at for at nå målet på 40 procent CO 2 -reduktion i 2020 skal vi have en dedikeret indsats især i forhold til den ikkekvotebelagte sektor. Som Klimarådet jo også gjorde opmærksom på, ligger udledningen fra transportsektoren højere i dag, end den gjorde i 1990. Så det er gået den forkerte vej med den sektor, og det vil finansloven bidrage yderligere til. Så at tro, at man er i mål med den opgørelse, der kom i går, vil være en meget forfejlet konklusion. ",1
403,"Nu må jeg se, om jeg kan huske alle spørgsmålene, og om jeg kan nå at svare på dem på 1 minut. For at svare på det sidste først vil jeg sige: Jeg tror, at den grønne energi på et tidspunkt prismæssigt vil blive billigere end den fossile energi, og på det tidspunkt vil den grønne energi jo så være det naturlige førstevalg for alle, som skal investere i teknologi, og jeg tror ikke engang, det behøver at tage så forfærdelig mange år. Så de målsætninger, som man i fru Maria Reumert Gjerdings parti ønsker at indføre hurtigst muligt, tror jeg faktisk kommer af selv i løbet af ikke så forfærdelig lang tid. Og så kan jeg svare ja til, at jeg har læst Klimarådets rapport. ",1
404,"Nu var mit spørgsmål et politisk spørgsmål: Mener Dansk Folkeparti kun, at vi skal investere i vedvarende energi og gøre noget ved klimaforandringerne, hvis det kan betale sig på den korte bane? Det var det, der var spørgsmålet. Så spørger jeg også: Anerkender ordføreren, at det har skabt tusindvis af danske arbejdspladser og en stigende eksport, at vi faktisk har haft ambitiøse klimamål, og at vi har været helt i front med udviklingen af teknologi til vedvarende energi? ",0
405,"Tak for det. Jeg er glad for, at ordføreren anerkender, at der er klimaforandringer. Det spurgte jeg egentlig ikke ind til, men det er jo altid godt at få det slået fast. Kan ordføreren bekræfte, at klimaforandringer bliver anset for noget, der ganger det trusselsniveau, der kan være, op, og som netop kan give de her flere klimaflygtninge? Og er det ikke billigere, at vi hjælper nu, frem for at der kommer en større regning senere hen, når vi står med problemet? ",1
406,"Tak. Først vil jeg gerne rette den misforståelse, som ordføreren turnerer med, nemlig at staten pumper rigtig mange penge i vindmøller, og at det kun er derfor, at vedvarende energi i Danmark kan betale sig. For det er jo lige så korrekt at sige, at hvis vi skulle bygge et kulkraftværk i Danmark, ville staten sådan set også skulle subsidiere det. Når man udbygger på energiområdet, er det generelt staten, der subsidierer det, og det synes jeg egentlig ordføreren skylder at lægge klart frem. Så vil jeg gerne stille et spørgsmål. Jeg ved, at der pågår forhandlinger om en landbrugspakke lige nu. Det ligger i regeringens vækstudspil og dens ønske om at undersøge, om man kan sætte gang i landbruget. Vil Dansk Folkeparti acceptere, at det vil betyde en forringelse af vores klimamål? ",0
407,"Tak for det. Jeg hørte jo med glæde før, at ordføreren anerkender klimaforandringerne. Ved COP21-forhandlingerne her for nylig i Paris var et af emnerne jo det, man kalder loss and damage, altså at vi i den rige del af verden har et ansvar for at hjælpe i forhold til de ødelæggelser, der allerede er skabt i den fattige del af verden. Så jeg vil høre ordføreren, om ikke det er rimeligt, når nu vi som et af de rige lande i verden med en meget høj CO 2 -udledning igennem mange år har skabt de her klimaforandringer og de skader, de har medført, at man i virkeligheden lægger flere penge oveni bistandshjælpen end bare flytter på dem. Jeg tænker, at problemet jo ligesom er kommet oveni. Det er jo ikke noget, der kommer i stedet for behovet for skoler eller andre ting. ",0
408,"Man kan sige, at vi jo har påført mange af de fattige lande et ekstra problem i form af oversvømmelser, tørke og den slags, som jo også skaber nogle af de problemer, som vil vokse meget i fremtiden, som vi for eksempel hørte fru Mette Abildgaard fremhæve før. Vi kan forvente op mod 200 millioner flygtninge. Det ville måske være til vores egen fordel også, hvis vi gav noget ekstra hjælp til at løse problemerne oven i den sædvanlige bistandshjælp i forbindelse med klimaforandringerne. ",1
409,"Jeg kan høre, at der er en politisk uenighed mellem Alternativet og Dansk Folkeparti. Som jeg sagde, mener vi, at et passende niveau for ulandsbistand er 0,7 procent af BNI. Inden for den ramme kunne man jo godt forestille sig at man hjalp fattige lande med at forebygge konsekvenser af klimaforandringer. Men det er den ramme, vi synes der skal være. Så kan jeg forstå, at spørgerens parti mener, at rammen skal være større. Det er jo så det, man må stemme eller forhandle om i en finanslov. ",0
410,"Men hvis vi nu afskaffede alle afgifter eller alle tilskud til både vedvarende og sort energi og i virkeligheden også til atomkraft, for det er jo en af de sektorer i verden, der modtager allerallermest i tilskud, så tror jeg grundlæggende, at det ville være den vedvarende energi, der ville vinde frem, fordi det på den lange bane faktisk giver en bedre tilbagebetaling. Men jeg bliver bare en lille smule rystet. For det ser ud, som om ordføreren tror, at teknologiudviklingen bare bliver drevet af tilfældigheder og ikke af politisk indblanding, og at det, at Danmark er blevet så stor en nation inden for klimateknologi, bare skyldes noget hovsa-hovsa og ikke en bevidst energipolitik i 1980'erne. Er det virkelig det, ordføreren oprigtigt mener? ",0
411,"Det er jo ikke nødvendigvis os, der skal planlægge det. Nu prøver jeg at forstå ordførerens tankegang, og den er jo på en eller anden måde sat ind i et planøkonomisk kodeks. I erhvervslivet – jern- og metalbranchen, slagteribranchen, hvad ved jeg – er der masser af brancher, der fungerer, uden at de har statslige planlægningshorisonter. Det her kan jo kun betyde, at man har en branche, der skal vide, hvor mange penge de kan hive op af borgernes lommer i de forskellige år. Det er jo den tilgang, der ligesom ligger her, og det er den, jeg synes at vi skal ud af. Nu kan jeg godt huske spørgsmålet fra før: Vi har heller ikke noget imod, at man sætter en omkostning på CO 2 -udledningen. Den skal bare være generel for alle. Hvis man sviner, er det for os helt fint, at der er afgifter på det. ",0
412,"Jamen altså de rammevilkår, som vi beslutter politisk, er jo rigtig væsentlige. Det er de jo blandt andet omkring, hvordan vi bruger den vedvarende energi, der produceres i Danmark. Vi står jo i den situation, at vindmøllestrøm i nogle ganske få timer har en negativ pris. I nogle ganske få procent af tiden har den en ekstremt lav pris, og så er der cirka en fjerdedel af tiden, hvor den har en for lav pris, til at vi bare skal sælge den til udlandet, og hvor vi kunne bruge den herhjemme i vores fjernvarmesystem ved at putte den ind i nogle store varmepumper. Jeg vil godt høre ordføreren, om ordføreren ikke kan se, at der er nogle rammevilkår, som kunne blive bedre, så vi fik mere ud af vores vedvarende energi, som er produceret i Danmark? ",1
413,"Men dobbeltmoralen driver jo ned af herre Villum Christensen. Der er åbenbart nogle særlige vilkår i landbruget, der gør, at det skal statsstøttes en masse; det er jo milliarder af kroner. Men når man taler om at gøre noget ved klimaforandringerne, må det offentlige ikke bruge nogen penge. Er herre Villum Christensen ikke enig i, at Liberal Alliances støtte til massiv statsstøtte af landbruget står i rimelig stor og dobbeltmoralsk kontrast til det, herre Villum Christensen har stået og sagt her om klimaforandringerne? ",0
414,"Jeg kan da bekræfte, at vi i Dansk Folkeparti synes, det er vigtigt, at der på det her område er nogle aftaler, som af hensyn til erhvervslivets investeringssikkerhed er ret brede. Det er rigtigt. Men det, jeg egentlig spurgte om, og det, som jeg ikke fik svar på, er, om SF stadig væk mener, at man af hensyn til CO 2 -udslippet skal nedsætte hastigheden på motorvejene, og om man af hensyn til CO 2 -udslippet skal afskaffe befordringsfradraget, så det bliver mere besværligt for folk med langt til arbejde at få råd til at gå på arbejde, og om man vil hæve afgifterne på brændstof, altså benzin og diesel, for at spare CO 2 . ",1
415,"Vi kan nok ikke nå at folde det her helt ud på to gange 30 sekunder, så det med biomassen må vi nok vende tilbage til på et andet tidspunkt. Jeg synes, at der her oven på klimatopmødet ligger en eller anden opgave, som vi måske skal have drøftet i energiforligskredsen, nemlig hvordan det er, at vi får engageret flest mulige dele af civilsamfundet i de her videre bestræbelser på at nedbringe vores energiforbrug, omstille vores samfund til at være et bæredygtigt samfund og omstille til mindre CO 2 -reduktion. Jeg synes ikke, vi bare skal nøjes med partierne. Jeg tror sådan set, at vi kan vinde ved at brede debatten ud til flere. ",1
416,"Tak for det. Et alternativ til biomassen er jo, som vi efterhånden tit har snakket om, varmepumperne, både de store, som kan indgå i kraft-varme, men også de individuelle. Det slog mig lidt, at de var oppe flere gange i går i forbindelse med finanslovsdebatten uden ligesom at lande på noget positivt. Ser ministeren det ikke som en fantastisk mulighed lige nu for at kunne booste omstillingen til et elektrisk vedvarende energi-system at hjælpe varmepumperne langt mere på vej og eventuelt lade det finansiere via nogle afgifter på den faste biomasse? ",0
417,"Vi vil meget gerne fremme varmepumper, og jeg vil også sige, at det er noget, vi har fokus på. I det omfang, det er muligt inden for ministeriets budget, er jeg også parat til i forhandlinger med de partier, som er en del af energiaftalen – og der deltager Alternativet jo af mange gode grunde ikke – at kigge på, om det kan lade sig gøre, at vi på en eller anden måde får fremmet varmepumperne. For varmepumper er en del af løsningen, også i forhold til at sikre den store produktion, vi har, af el fra vedvarende energi. Der er det helt afgørende, at varmepumper på en eller anden led bliver implementeret. Der er mange muligheder i den sammenhæng, og det er jeg faktisk parat til at kigge på, også gerne i et samarbejde med Alternativet. ",1
418,"Det sidste er jeg meget enig i, men jeg kunne også være lidt bekymret for herre Claus Hjort Frederiksens statskasse, hvis der kommer en alt for stor brug af biomasse, fordi vi jo ikke har nogle afgiftsindtægter på det. Så der synes jeg måske også at regeringen farer lidt farligt frem. I forhold til det med landbruget siger ministeren, at det er rigtigt, at vi hele tiden skal gøre noget, og at vi hele tiden gør noget. Hvad har regeringen gjort for til at reducere udledningen fra landbruget? ",0
419,"Regeringen er i øjeblikket i forhandlinger med en række af Folketingets partier om, hvordan vi sikrer, at vi også fremadrettet har et landbrug i Danmark. Jeg noterer mig jo også, at landbrugssektoren, fødevaresektoren i Danmark har reduceret udledningen af CO 2  med 23 procent siden 1990. Så derfor er det afgørende, at vi gør, hvad vi kan, for at sikre nogle teknologiske løsninger, men samtidig også sikrer, at der er en fremtid for landbrug- og fødevaresektoren i Danmark. Den er helt afgørende for vores økonomiske situation, vores muligheder for at sikre en forsvarlig social velfærd og så videre Så derfor handler det om at sikre, at der både er plads til vækst, men samtidig også, at der bliver gennemført løsninger, ikke mindst via teknologiske løsninger, som reducerer miljøpåvirkningen. ",1
420,"Tak til fru Mette Abildgaard for spørgsmålet. Jeg kan bekræfte, hvad jeg også ved en tidligere lejlighed i dag har bekræftet her fra Folketingets talerstol, at regeringen satser på og arbejder for det, og at vi gør alt, hvad vi overhovedet kan, for at få et reduktionsmål for 2030 i 2017, efter vi forhåbentlig på det tidspunkt – det kan ingen jo garantere – har fået afsluttet forhandlingerne i EU om, hvordan vi fordeler den opgave mellem landene i forhold til at reducere udledningerne med 40 procent i 2030. ",0
421,"Vi ser selvfølgelig på alle de forslag, der kommer, også dem fra Klimarådet. Vi er også i gang med i ministeriet at se på og lave beregninger over nogle af de forslag, der ligger derfra. Det er jo klart, at det er et ret omfattende arbejde, som Klimarådet har præsenteret, og det er naturligt, at vi tager alle de elementer med derfra og kigger på, hvilke forslag der er til at reducere udledningen af CO 2  og til at gennemføre en fornuftig og realistisk klimapolitik. ",1
422,"Jamen jeg kan godt forstå herre Jens Joels begejstring, når han holder Socialdemokratiets ordførertale, for det, som beslutningsforslaget her jo går ud på, er at tvære regeringen ud, og det er jo altid sjovt at gøre, når man er i opposition – det har jeg jo selv prøvet i en periode. Det kan jeg godt forstå at Socialdemokraterne synes er sjovt. Jeg undrer mig bare over, at De Konservative så deltager som et villigt redskab i venstrefløjens forsøg på at køre rundt   med regeringen, men det er jo sjovt at gøre som opposition; det kan jeg godt forstå. Men kan herre Jens Joel over for mig bekræfte det, som beslutningsforslaget går ud på, nemlig at Danmarks udledning af drivhusgasser i 2020 skal være reduceret med 40 pct.? Det mål er nået, så det her er et slag i luften. ",0
423,"Det er jo klart, at ministeren accepterer de vilkår, han er her på, for hvis han ikke gjorde det, ville han blive stemt nederst Sådan er det jo. Det ved vi jo godt. Men det, jeg spurgte herre Jens Joel om, var: Er det ikke rigtigt, at Energistyrelsen udsendte en prognose i går, der siger, at Danmarks udledning af drivhusgasser i 2020 er reduceret med 40 procent, og at det er det, som man vil vedtage med det her? Svarer det her ikke til, at man pålægger regeringen at arbejde for, at der skal være sikkerhedsseler i biler – det er jo også indført for længst? Så det her er et slag i luften. Kan herre Jens Joel bekræfte det? ",0
424,"Jeg deltager gerne i sådan nogle dialoger, og jeg kan for eksempel se, at hvis man giver kommunerne friere rammer, så vil man sådan set kunne opnå noget. Hvis man i højere grad giver kommunerne ret til at have energiselskaber og man giver kommunerne friere rammer til at beslutte, at overskuddet fra det energiselskab kan gå til andet end at investere i vedvarende energi, at det for eksempel kan gå til at renovere bygninger, så er vi inde i at give kommunerne nogle redskaber, som kan skabe en positiv spiral, som kan sætte kommunerne fri, og som kan være en dynamo for en bæredygtig omstilling. Det er bare ét forslag, jeg skal gerne komme med 20 andre. ",1
425,"Jeg skal ikke forholde mig til, hvad man synes er rimeligt eller urimeligt, jeg siger bare, at jeg har respekt for, at man henviser til virkemidlerne og ikke bare taler om tilfældige måltal, for de er ikke særlig interessante. Hvis jeg spørger ordføreren om, hvad han synes om, at en stor årsag til, at man har opnået en CO 2 -reduktion i 2020 på 40 procent, hvad det ser ud til, er, at man bruger mere biomasse, hvad siger ordføreren så? Så vil ordføreren, hvis jeg kender ordføreren ret, nok sige, at det er ordføreren ikke helt så begejstret for. Men okay, nu har man opnået sine mål, så er alt godt, eller hvad? Nej, det er det jo selvfølgelig ikke. ",0
426,"Tak for det. Jeg har jo hørt ordføreren nævne under en debat tidligere i dag, at det kunne være relevant for eksempel med en slags CO 2 -skat . Det er jo, fordi det, der hedder eksternaliteter, altså de samfundsmæssige ulemper eller omkostninger ved at bruge fossil energi, ikke rigtigt er regnet ind i priserne, og derfor har vi for eksempel et kvotesystem, der desværre ikke rigtig virker på CO 2 . Er ordføreren stadig indstillet på, at man kunne sætte en pris på CO 2  på en anden måde eller på at arbejde med den slags mekanismer? ",1
427,"Jeg har et enkelt spørgsmål til ordføreren. Ordføreren var så begejstret for COP21: Det, der skete dernede, var så flot – og så kommer vi tilbage til Danmark, og så vil vi ikke rigtig noget. Det var ligesom det, der lå i det. Kan ordføreren ikke bekræfte, at i Paris var man jo ikke i stand til at fastlægge nogle udledningsmål? Man refererede til en temperatur, men udledningsmålene var sådan »mest muligt«. Nu sidder vi og diskuterer et eller andet med en 40 pct.s reduktion, som vi allerede har nået, og hvad ved jeg. Er det ikke lidt underligt at fremhæve Paris som noget helt fantastisk, og når vi så kommer hjem, er det ligesom ingenting, på trods af at vi rent faktisk har leveret på målsætningerne? ",1
428,"Tak for det. Jeg kan forstå, at ordføreren har spændt sig for den her vogn med de alvorlige vejrhændelser – storme, oversvømmelser og så videre Er det sådan, at ordføreren kan hjælpe mig, for jeg har nemlig ledt rigtig længe for at finde sammenhængen mellem CO 2 -udledning og flere storme? Er det sådan, at ordføreren er bekendt med faglige kilder eller steder, hvor man kan finde ud af, om der er en sådan sammenhæng? For så er der jo ikke nogen grund til at gøre folk nervøse, hvis det forholder sig, som DMI skriver, nemlig at vi har færre storme nu, end vi havde tidligere. Jeg vil gerne kunne forstå de der bekymringer, så hvis klimaordføreren har sådan nogle kilder, ville det være rigtig velkomment. ",0
429,"Det glæder mig meget, for jeg synes, det er utrolig vigtigt, at vi har den her brede tilgang til det her med beskæftigelse og arbejdspladser og samtidig anerkender, at især de sektorer, som vi ikke rigtig har fået med på vognen endnu, som er landbrug og transport, i fremtiden om 10-15 år vil se markant anderledes ud, end de gør i dag. Det er den eneste måde, vi kan opnå de langsigtede CO 2 -målsætninger på. Og som ordføreren også er inde på: Så snart vi kigger frem mod 2030, vil de sektorer i hvert fald skulle have undergået en meget massiv grøn omstilling. ",1
430,"Mange tak. Nu bemærkede jeg jo, at ministeren var meget glad for den aftale, der blev lavet i Paris her i weekenden, hvor alle verdens lande har forpligtet sig til at arbejde for, at den globale temperaturstigning ikke overstiger 1,5 grader. Det betyder, at over 80 procent af de kendte lagre af fossile brændsler skal blive nede i jorden, og det betyder, at der er nogle, der skal lade være med at hente dem op. Hvis det ikke skal være Danmark, der også bidrager til at lade være med at hente nogle af de fossile brændsler, der kan være i vores undergrund, op, hvem skal det så være? ",1
431,"Tak for spørgsmålet. Der vil være brug for fossile brændsler mange år endnu både i Danmark og internationalt, inden vi forhåbentlig i 2050 i hvert fald i Danmark kan være uafhængige af fossile brændsler. Indtil da er det vigtigt, at vi bruger fossile brændsler med et så lavt CO 2 -niveau som overhovedet muligt, og der må man sige, at i det omfang, hvor skifergas og naturgas kan erstatte kul og andre fossile brændsler, er der rent faktisk en miljømæssig gevinst forbundet med det. ",1
432,"Man har jo kunnet læse i Arbejderen for ganske nylig – jeg tror, det var i går – at den her skifergasboring i Nordjylland har kostet omkring 480 million kroner, og at Nordsøfonden skal betale 98 million kroner af det beløb. Det synes jeg er et temmelig stort beløb, i og med at man heller ikke fik så meget ud af det. Jeg synes, at det kunne være interessant, hvis man kunne komme ind i en proces, hvor man revurderede, hvad Nordsøfondens midler skal bruges til. Det kunne for eksempel være, at de kunne medvirke til at få boret efter geotermi i Danmark. Jeg vil godt høre, om ministeren kunne se nogle potentialer i det. ",0
433,"Jeg mener jo, at al udvinding af fossile brændsler skal ske på et forsvarligt grundlag. Jeg synes bare, der er så mange indikatorer fra andre lande på, at der er nogle bivirkninger, at der er nogle risici, når man går ind i det her felt med skifergasboringer. Så synes jeg også, at der må være en pris. Altså, det, at man har lavet én boring i Nordjylland, og at man er oppe i beløbsstørrelsen ½ milliard kroner, synes jeg bør give anledning til, at man overvejer, hvad det er for en dyr fossil energiforsyning, man vil satse på i stedet for at bruge pengene på vedvarende energi. ",1
434,"Det her er selvfølgelig to lidt forskellige diskussioner. Med hensyn til det, der handler om skifergas, skal vi bare være meget bevidste om, at vi har at gøre med en ukonventionel form for fossilt brændsel, som kræver, at man simpelt hen laver sprængninger i undergrunden med de kæmpe risici, der altid vil følge med, for grundvand og for de mennesker, der bor omkring. Der skal vi politisk turde stå på mål for de risici, vi udsætter befolkningen for. Så er der det omkring fossile brændsler: Ja, der kan jeg forsikre ordføreren om, at vi altid stemmer nej; vi afviser altid ansøgninger om nye koncessionstilladelser, og vi mener, at det nye 1,5-gradersmål   bør få os til at overveje, om vi kan komme hurtigere ud af de eksisterende olieboringer, for vi har et moralsk ansvar her. ",0
435,"Nu er det jo sådan, at uanset hvor stor værdi man tillægger den forskning, der siger, at CO 2 -udledningen fører til klimaforandringer, så er vores udledning i Danmark jo en meget lille del af den globale udledning. Så derfor tror jeg altså ikke, at vi kan redde hele verden, ved at vi bruger biogas i stedet for skifergas i Danmark. Derfor vil jeg som mit partis ordfører sige, at vi stadig væk mener, at vi skal udnytte de forekomster af gas, der er i Danmark, uanset om det er naturgas eller skifergas eller biogas. Vi skal bruge det, der er mest økonomisk rentabelt, men selvfølgelig også, hvis det er miljømæssigt forsvarligt. ",0
436,"Tak. Men man er nødt til at tage to former for ansvar her: Man er nødt til nationalt at sikre omstillingen væk fra fossile brændsler, og så er man nødt til at tage bestik af sin egen beholdning af fossile brændsler og så vurdere, hvor stor en del af den man skal lade blive i undergrunden. Det er alle landes opgave. For hvis alle lande bliver ved med at grave og pumpe for fuld hammer, når vi ikke målene. Så den her forpligtelse i forhold til 1,5-gradersmålet er nødt til at være todelt, og det gælder også i Danmark. Anerkender ordføreren det? ",0
437,"Tak. Som ordføreren sikkert hørte, spurgte jeg ministeren om det radioaktive affald i forbindelse med boringen efter skifergas i Dybvad. Jeg vil gerne spørge ordføreren, om det er forsvarligt, når man efterfølgende putter radioaktivt affald på en losseplads – og det tror jeg at ordføreren vil sige nej til, eftersom det er ulovligt – og hvordan vi hindrer, at det eventuelt sker ved en fremtidig ny boring, eftersom tilladelsen jo stadig væk er der. Vil ordføreren være med til at opstille nogle meget klare krav, miljø- og sundhedsmæssigt, også for at sikre vandmiljøet, eftersom Danmark jo er forpligtet af EU's vandrammedirektiv til at reducere udledningen af farlige stoffer til vores vandmiljø og også til at beskytte vores grundvand, vandløb, åer og søer. ",0
438,"Nu står der 9 sekunder på uret, det kan vel ikke være rigtigt. Jeg synes, det er hurtigt, at tiden går. Nå, jeg ser meget frem til, at vi får den her konference, hvor vi får samlet sammen på tingene, for det er det, flere af ordførerne efterspørger, nemlig at vi skal få samlet op på noget. Ja, så lad os da få samlet op på den enkelte boring i Nordjylland og få samlet op på, hvad der er af udenlandske erfaringer. Og så håber jeg meget, at vi kommer ind i en proces, hvor man godt kan se, hvad der er mest risikofyldt: At have solceller og vindmøller og geotermi og nogle store solfangere til vores fjernvarmeanlæg, eller at satse på fracking på skifergas. Og der håber jeg, at ordføreren er åben over for at se på tingene med miljøets briller. ",0
439,"Jamen det er, fordi jeg er nervøs for, at i det øjeblik, der kommer så meget fokus på skifergas, i det øjeblik, der skal indføres teknologi til skifergas, i det øjeblik, vi skal bruge investeringer til det, i det øjeblik, vi skal fokusere så kraftigt på det, så går der dels noget fra den økonomi, som vi skulle have brugt til vedvarende energi, dels noget fra det nødvendige fokus på vedvarende energi. De vindmøller, vi skaber, er jo også nogle, der giver os selv strøm. Og hvis det er sådan, at vi kommer til at få en overflod af energi, er jeg bange for, at det vil tage fokus, kraft og koncentration fra vores udbygning af den alternative energi. ",1
440,"En fortsat afgiftsfritagelse vil først og fremmest gavne den grønne omstilling i transportsektoren, og den vil først og fremmest gavne en udvidelse af elbilmarkedet. Som jeg sagde lige før, er det fortsat alt, alt for svagt til, at vi kan se en fornuftig grøn omstilling i transportsektoren, og derfor har vi ønsket en fortsat afgiftsfritagelse, med de ulemper, der kan være ved det. For vi mener, at hvis man begynder at pille i det, så får man sat det i stå. Den pågældende aftale, som nu er på bordet, vil i høj grad sætte elbilmarkedet i stå og bremse den grønne omstilling i transportsektoren op. ",1
441,"Grønland har i forvejen et meget ambitiøst klimamål, som vi har sat os for. Grønland er i dag knap 75 procent selvforsynende, hvad angår vedvarende energi, så der har vi en rigtig god platform at snakke sammen om. Når ordføreren nævner arktisk strategi, savner jeg substans, midler og konkrete tiltag, som rigsfællesskabet kan arbejde videre med for netop at gøre den arktiske strategi en succes og ikke bare pæne overskrifter. Hvad peger ordføreren på som mulige forbedringer, og hvordan kan man fremover styrke den arktiske strategi? ",1
442,"Men nu er beskæftigelse ikke den eneste årsag til, at vi gør det her. Vi gør det også for at give familierne, de ældre og mange andre en håndsrækning til at få bedre hjælp i hverdagen og til ikke at få det gjort sort. Vi gør det også for at sikre en bedre grøn omstilling i Danmark. Så der er mange årsager til at gøre det her. Hvis vi udelukkende så på, hvad der ville give mest vækst, så ved vi nok alle sammen, at det ville være topskattelettelser, og det tvivler jeg nu alligevel på at Enhedslisten går ind for. ",0
443,"Man skal altid passe på skatteydernes penge, også når det handler om grøn omstilling. Uagtet at man laver en grøn boligjobordning, at man prøver at fremme solceller, eller hvad det er, så skal man være meget opmærksom på, hvordan man bruger skatteydernes penge. Det har vi også været fra SF's side, og vi synes, det er rimeligt, at vi bruger 400 million kroner på det her område. En del af aftalen blev jo også den orange byfornyelsesordning, hvor lejere og ejere kan gå ind i en fælles aftale om, at hvis ejeren af en udlejningslejlighed siger o.k. til det her, kan man også bruge fradraget der. Så vi har afvejet alle delene, og vi synes, at det her trækker i den rigtige retning – og derfor støtter vi det. ",0
444,"Jeg må altså konstatere, at de allerrigeste får mest ud af det her. Jeg synes, det er lidt ærgerligt, at man bruger statsmidler på den her måde. Det er trods alt 400 million kroner, og jeg ser på, hvad der var af nedskæringer i finansloven på det grønne område, og jeg har samtidig kunnet konstatere, at der er et alternativt grønt flertal i Folketingssalen. Tænk, hvis vi nu i samarbejde var kommet frem til at bruge 400 million kroner på 100 procent grønne tiltag, som omfattede EUDP-midler, større varmepumper, geotermi med videre Så havde vi virkelig kunnet få noget grønt ud af det her sammen med De Konservative. Jeg synes, det er så ærgerligt, at man spilder penge på det her. Jeg vil godt høre, om ordføreren ikke kan se, at der kunne være andre veje at gå. ",0
445,"Jeg havde også personligt gerne set, at Socialdemokraterne var blevet ved bordet og for den sags skyld også havde bakket op om den netop besluttede landbrugspakke. Jeg kunne godt tænke mig at spørge lidt ind til det med biodiversitet. Det kan nogle gange være en svær ting at diskutere, og i hvert fald tror jeg, at ordføreren og jeg sagtens kan blive enige om, at det er vigtigt at bruge pengene bedst muligt, og det forslag, som vi ruller tilbage nu, var jo netop ikke et eksempel på, hvordan man bruger pengene bedst muligt. Kan ordføreren sige noget om, hvor lang tid der egentlig ville være gået i forhold til at få glæde af det lovforslag, som vi ruller tilbage i dag? ",0
446,"Jeg beklager, at jeg trykkede ind lidt sent, men jeg troede, ordføreren ville fortsætte, og jeg ville gerne have hørt hele talen. Det gjorde jeg så. Jeg kunne godt tænke mig at spørge Dansk Folkepartis ordfører lidt ind til naturen og ind til biodiversiteten, for den natur, som vi jo gerne vil beskytte med det her lovforslag, er jo en af Danmarks mest truede naturtyper. Det handler om vores enge, hvor for eksempel en hel masse danske fugle, der har levet i Danmark i rigtig mange år, holder til; det er det eneste sted, de kan finde føde. Det gælder også sommerfugle og insekter. Mener Dansk Folkeparti ikke også, at vores børn og børnebørn skal opleve stær, kobbersneppe, brushane, dagsommerfugle på vores enge, eller er det kun noget, der skal være forbeholdt vores generation? ",1
447,"Som jeg også sagde i min ordførertale, var der jo flere grunde til, at vi tog beslutningen om at rulle lovforslaget tilbage. Det var selvfølgelig, som ordføreren nævner her, fordi landbruget var og er i en krise, men så sandelig også, fordi vi mener, at det er vigtigt, at vi får mest natur og mest biodiversitet for pengene. Når det så er sagt, kan jeg sige til det første spørgsmål, som ordføreren stillede: Jo, der er forskel på naturen og på biodiversiteten i det åbne land og i skovene. ",0
448,"Tak. Det er jo spændende tider. Miljø- og Fødevareudvalget var på studietur til Lolland-Falster i sidste uge, og vi ved, vi kommer til at tale skov og natur og alt det her, og også selv om vi er nogle, der ikke er med i fødevarepakken, så er vi nogle, der i hvert fald har holdninger til det. Og jeg vil da gerne supplere både min kollega fra Enhedslisten og Alternativet i synspunktet om, at man ikke kan bytte biodiversitet. Jeg er glad for, at ordføreren faktisk sagde: Nej, det er ikke ligegyldigt, om det er biodiversitet i skovene eller i det åbne land. Når ordføreren derfor nu anerkender det, så vil jeg bare høre, om ordføreren kan pege på nogle forskere, der mener, at det her forslag ikke vil være til skade for biodiversiteten, tværtimod. ",0
449,"Det er rigtigt, at i skovene er der jo ikke så mange landmænd, som vil råbe op. Det er jo rigtigt nok. Men jeg mener, at der hele tiden bliver lavet en falsk sammenkædning mellem landbrugets krise og helt reelle lovkrav til at beskytte naturen, specielt sårbar natur og biodiversitet. Vil ordføreren ikke vedkende sig, som ministeren har gjort på flere samråd, at landbrugets økonomiske krise er en gældskrise, der eksploderede i 00'erne, da jordpriserne steg og man gældsatte sig? ",0
450,"Årsagen til, at vi ruller det her lovforslag tilbage, er ikke udelukkende, at landbruget ligger ned i forvejen. Det skyldes også, og det sagde jeg også i min ordførertale, at vi faktisk mener, at man kan bruge pengene væsentlig bedre for at opnå meget bedre biodiversitet væsentlig hurtigere. Så må jeg sige igen: I de eksempler, jeg har været ude at kigge på rundtomkring i landet, har landmanden faktisk været naturplejer, som har sikret, at der også var en rigtig god biodiversitet, blandt andet på engene. ",0
451,"Men den præmis, som Venstres ordfører lægger for dagen, er jo, at det ikke er et problem for de her dyrearter. Det var netop derfor, vi ville have loven indført, for vi ser hvert eneste år nye dystre tal for biodiversiteten for de her arter, der forsvinder. Det er et globalt problem, og det er også et problem i Danmark. På lang sigt bliver det også et kæmpestort problem for landbruget, fordi hele økosystemet jo hænger sammen, og vi bliver ved med at se, at på grund af sprøjtning og gødskning er der arter, der forsvinder. Det var derfor, vi ville have indført loven. ",1
452,"Det synes jeg endelig herre Bjarne Laustsen skal stille som udvalgsspørgsmål, for vi taler ikke om kompenserende tiltag i forhold til tilbagerulning af L 94, som indeholdt et forbud mod sprøjtning og gødskning på § 3-arealer. Det ruller vi simpelt hen tilbage med det her lovforslag. Men jeg kan jo så til almindelig oplysning sige, at jeg her i foråret vil arbejde med en naturpakke, hvor vi vil se på, hvordan vi kan styrke indsatsen omkring biodiversiteten og i det hele taget fremme den danske natur. Der indgår forskellige elementer, men det her lovforslag står ligesom for sig selv i forhold til det oprindelige L 94. ",0
453,"Nu havde ministeren og jeg lige en lille debat om forskellige udtryksformer, men efter jeg havde trykket mig ind, sagde ministeren i et svar til min kollega, at det her selvfølgelig ikke hjælper på landbrugets økonomiske problemer. For det, som ministeren siger det har af værdi for landbruget, svarer jo til en syvendedel af 1 promille af den gæld, der er i det danske landbrug – altså en syvendedel af 1 promille af den samlede gæld. Så kan man sige: Jamen hvis det er en dråbe i havet i forhold til den kæmpe, kæmpe gæld, der i landbruget, er det så det værd, når det koster på biodiversiteten, når det koster på naturen og det også koster på bundlinjen? For det er alle os andre og de kommende generationer, der kommer til at betale regningen. Er det rimeligt? ",0
454,"Jeg er fuldstændig enig i, at vi bliver nødt til at prioritere, og jeg synes simpelt hen, at det er lykkedes Enhedslisten at sige meget klart, hvordan man prioriterer, med det forslag til vedtagelse, der er delt ud til os alle sammen i dag. Man prioriterer helt klart bysamfund over de åbne områder og for eksempel sommerhusområder og det åbne land. Og jeg synes bare, det er interessant, at vi ud af dagens debat får så klar en melding, og jeg citerer gerne igen fra forslaget til vedtagelse: »Kystsikring skal primært placeres, hvor klimaforandringer truer bysamfundet og større fælles tekniske anlæg.« Det er da en klar melding til dem, der bor ude i landdistrikterne. ",0
455,"Fordi der står »primært«, betyder det jo ikke »udelukkende«. Og det er da fuldstændig åbenlyst, at det, hvor der bor en masse mennesker – en hel masse mennesker, der igen og igen, år efter år vil opleve skader – selvfølgelig er der, hvor vi skal sikre, hvis vi skal stå og vælge og prioritere. Hvis det stod til mig, havde vi ikke klimaforandringer. Hvis det stod til mig, stod vi ikke i en situation, hvor vores kyster bliver angrebet mere og mere som følge af voldsommere vejr. Det kan jeg forsikre ministeren om. Men det gør vi. Og det, vi sådan set bare gør i den her situation, er at tage bestik af situationen og prøve at sige, at man er nødt til at foretage en ansvarlig prioritering. Selvfølgelig skal vi ikke overlade alle sommerhuse til vejret, men vi bliver da nødt til at prioritere. ",0
456,"Det er jeg sådan set helt med på, men de får jo ikke asyl. De mennesker, der får asyl, er personligt forfulgte eller er flygtet fra krig. Dem, der kommer op for at søge lykken, fordi de er vokset op i et fattigt land eller flygtet fra klimaforandringer, får jo ikke asyl, og derfor er det ikke dem, vi snakker om i dag. Om dem, der kommer herop bare for at få et bedre liv, har SF jo sådan set sagt, at vi gerne vil være med til at bidrage til at få sendt dem hurtigere hjem, så vi hurtigere kunne hjælpe dem, der er personligt forfulgte eller flygter fra krig. ",1
457,"Tak for spørgsmålet. Det er helt afgørende for regeringen, at vi kender de her ting helt til bunds – at vi ved, hvad økonomien i anlæggene er; hvad det er for risici, der kan løbes; hvad det er for en samfundsøkonomi, der er forbundet med at etablere et eventuelt andengenerationsbiobrændstofanlæg, og herunder hvad det er for en rolle, statskassen i denne sammenhæng skal have; hvordan det påvirker benzin- og dieselpriserne og så videre Det er jo derfor, regeringen har iværksat det her analysearbejde. Det er for at være så godt forberedt som overhovedet muligt. ",0
458,"Det glæder mig rigtig meget, at SF er aktiv i mange sammenhænge, herunder også i spørgsmålet om biobrændstoffer. Den interesse deler regeringen faktisk med SF, men for regeringen er det helt afgørende at være godt klædt på og have tingene analyseret helt til bunds, inden man træffer en så stor og vidtrækkende beslutning. Det er derfor, vi har iværksat det her analysearbejde. Jeg synes faktisk, at spørgeren burde rose regeringen for at have iværksat det her arbejde og også at få det afsluttet. Det kunne måske godt være sket noget før under den tidligere regering, som også SF's ordfører i en periode var en del af. ",0
459,"Vi foreslår den kurs, som faktisk et meget bredt flertal i Folketinget bakker op om, nemlig at der indgås de her internationale klimaaftaler. Vi har i mange år advaret om, at den danske enegang på klimaområdet mere har haft karakter af rituelle handlinger, fordi det ikke har haft den store indflydelse på den globale udledning af CO 2 , i og med at Danmark fylder ganske lidt i det store billede. Så derfor har vi altid betegnet dansk enegang som en rituel handling. Men nu er der jo lige pludselig rigtig mange lande – så vidt jeg husker op omkring 180 – som har lavet en aftale, og det er vi da glade for. ",1
460,"COP21 har haft en meget stor effekt på de lande, der udvinder kul, eller som har kulreserver. De har sat fuld skrue på nye kulminer. Det kan ikke gå hurtigt nok for dem at få åbnet nye miner og få oversvømmet markedet med kul, fordi de godt kan se, at der er en udløbsdato. Problemet med den tilgang er, at så er løbet kørt for vores klima. Så lige præcis det pres, som ordføreren taler om, har altså i den virkelige verden, som vi er nødt til at forholde os til, når vi taler om globale klimaforandringer, den stik modsatte effekt. Så jeg vil godt lige prøve at spørge en gang til: Ville det ikke være at udøve et pres på de lande, der udvinder kul, hvis man gik sammen om sådan et moratorium? ",1
461,"Vi kan jo ikke tage kul og så sige: Det starter vi med at udfase, og så begynder vi at udfase nogle andre ting. Vi har nogle langsigtede målsætninger, som vi ikke kan køre ad en eller anden zigzagkurs mod, og det er, at vi i 2050 skal være uafhængige af fossile brændsler, hvis man spørger den danske regering. Men jeg er enig i, at vi skal begrænse brugen af kul, selvfølgelig skal vi det, og vi ser gerne ligesom FN's klimapanel, at tre fjerdedele af de kendte reserver, vi har, forbliver i jorden. Det anerkender vi, det er vi fuldstændig enige i. Men måden, vi begrænser brugen af kul på, er altså ikke ved at begrænse udbuddet. Det er at understøtte en mere energieffektiv udnyttelse af kullet. ",1
462,"Tak for det. Jeg kan starte med at melde ud, at Radikale Venstre støtter forslaget. En fremtid uden kul og egentlig også olie er indsatsen værd. Nu og her vil det koste at investere i en grøn fremtid, men den investering vil komme igen i et renere miljø, et bedre klima og i udviklingen af nye forretningsmuligheder. Derfor havde Radikale Venstre et forslag om, at vi her i Danmark skulle gå efter at udfase kul i løbet af de næste 10 år. Enhedslistens forslag handler om, at Danmark internationalt skal arbejde for at erstatte kul med vedvarende energi i hele verden. Kul er den største klimasynder og skaber meget luftforurening. Radikale Venstre er helt enig i, at det er den vej, verden skal gå. Vi skal vælge den grønne vej og ikke den sorte kulvej. Derfor kan vi støtte Enhedslistens forslag. ",1
463,"Ligesom når man laver globale klimaforhandlinger i COP-regi, tror jeg ikke, der er nogen, der kan tvinge nogen til noget som helst. Det, man kan gøre internationalt, og det, vi bliver nødt til at gøre, er at gå sammen og lægge pres på de lande, vi skal prøve at få med om bord, de lande, der stadig væk befinder sig i den fossile industriverden. Og det er i virkeligheden det, som det her handler om, nemlig at så mange lande som muligt går sammen og siger, at det her er nødvendigt, og er med til at lægge pres på et land som Australien og de øvrige lande, som planlægger nye kulminer som den her kulmine, jeg omtaler. Så det er jo det, der er formålet, og det er også det, der er helt nødvendigt. ",1
464,"Dansk Folkeparti vil have den bedste løsning, og hvis Måbjerg er den bedste løsning, er det den, vi gerne vil have. Som jeg også sagde i mit ordførerindlæg, er vi bevidste om, at vi har nogle forpligtelser, vi skal leve op til, og en af dem er kravet om 10 procent vedvarende energi i transportsektoren i 2020. Det skal vi finde en løsning på, og der spiller Måbjerg ind som en løsning – det anerkender vi – og det kan også kaste nogle arbejdspladser af sig. Men vi tager den bedste løsning, og hvis der findes noget bedre, ser vi på det. ",1
465,"Hvis man ser på de statistikker, som er med i Klimarådets første rapport, er det meget tydeligt, at det er importen af træpiller, som boomer derudaf. Jeg synes, det er meget foruroligende, at der laves store investeringer på de store kraft-varme-værker, så fjernvarmen overgår til træpiller, og at man så samtidig ser, at en del private husholdninger vælger at udskifte et oliefyr med et træpillefyr og dermed vælger en løsning, som de så forventer at kunne bruge i mange år. Så jeg synes, at det haster med at komme frem til at få ændret på de her afgiftssystemer. Kan ministeren løfte sløret for, hvornår vi får de her afgiftsanalyser på biomasseområdet? ",1
466,"Tak for spørgsmålet. Jeg deler ikke spørgerens antagelse om, at dansk fødevareproduktion ikke er grundlaget for vores velfærd. Der er en milliardindtægt herfra, og jeg har svært ved at se, hvordan vi skulle klare de udfordringer, vi står over for, uden at vi havde den. Så vil jeg sige, at dansk landbrug jo er helt i front på det her område i forhold til at reducere udledningerne. Over en mere en 10-årig periode er det lykkedes fødevareområdet at reducere udledningerne af CO 2  med ikke mindre end 20 procent ",0
467,"Tak for det. Jeg er glad for, at Venstre nu begynder at lytte til eksperter, og jeg er glad for, at det måske har gjort indtryk, at syv af landets førende uafhængige forskere fra universitetsverdenen på lige præcis det her område ikke kan bakke op om påstanden om, at den her landbrugspakke skulle have et grønt plus i 2016, 2017 og 2018. Men så til Jørgen E. Olesen, som der bliver spurgt til. Jørgen E. Olesen er citeret i Berlingske den 16. februar 2016, hvor han bliver spurgt: »Vurderer du, at landbrugspakken isoleret set kommer til at skade miljøet ... de første år?« Svaret kommer her: »Ja, det vil den. Pakken fører til større udledning, end der er kompenserende tiltag«. ",0
468,"Den her landbrugspakke medfører ingen samklang mellem natur og miljø og landbruget, og jeg synes, det er pinligt efter det forløb, vi har været igennem, at ordføreren står her og fremfører det på den måde. Der er  ikke  tale om, at vi skulle bruge en lille stjerne for at forstå en tabel, der er tale om, at den tabel var dybt manipuleret. Den var baseret på kreativ bogføring. Man havde brugt metoder, som forskerne klokkeklart tog afstand fra og sagde: Det må man ikke, det kan man ikke gøre, havde vi gjort det, var vi blevet slået ihjel. Det er en bevidst og systematisk vildledning af Folketinget. Men jeg vil gerne stille spørgsmålet: Kan ordføreren bekræfte, at den her landbrugspakke vil medføre en merudledning af kvælstof de første 4 år på 7.996 t? ",0
469,"Igen og igen har vores miljø- og fødevareminister påstået, at den her landbrugspakke ville medføre et grønt plus for miljøet. Og for at underbygge den her påstand har vi fået fremlagt et skema, der ganske rigtigt viser et grønt plus hvert eneste år fra 2016. Det er efterfølgende kommet frem, at det skema kun ser sådan ud, fordi man har fiflet med tallene, fordi man har manipuleret, fordi man har brugt tal på en måde, som alle forskere tager afstand fra. Kan ordføreren bekræfte, at landbrugspakken vil medføre en merudledning til vores miljø og vores natur de næste 4 år på 7.996 t kvælstof? ",0
470,"Det er svært at vide, hvad man skal stille op med en, som i virkeligheden fornægter virkeligheden, men den må vi jo så forholde os til. Jeg synes godt nok, det er bemærkelsesværdigt, at man som parti, der sidder i regering, som fremlægger lovgivning, og som nu har tænkt sig at stemme en landbrugspakke igennem, ikke vil forholde sig til, hvad effekten af den landbrugspakke er. Det er jo sådan set det, I stemmer om; det er ikke vandmiljøplaner eller et samlet regnskab for, hvordan Danmarks kvælstofudledning ser ud, det er faktisk landbrugspakken. Derfor vil jeg endnu en gang spørge ordføreren, om ikke han kan bekræfte, som forskerne også sagde på høringen, at landbrugspakken isoleret set ikke går i plus. ",0
471,"Nu befinder ordføreren sig jo på talerstolen og ikke på skolebænken, men en gang til: Kan vi være enige om – og det er jo ikke politik, det er et regnestykke – at hvis man udleder 8.000 t kvælstof og der er en mindreudledning på 2.000 t, har man over en periode frem til 2021 en merudledning på 6.000 t kvælstof? Ordføreren skal ikke komme med alle mulige politiske betragtninger eller sige, om vedkommende anerkender det ene eller det andet. Det her er et regnestykke: Kan man sætte to streger under, at 8.000 minus 2.000 er 6.000? ",0
472,"Det er jo fint, for så behøver vi ikke at drøfte det mere. Det er nemlig blevet fremført flere gange her i salen i dag. Så vil jeg spørge til noget andet. Der var en forsker, Jørgen E. Olesen, som sagde, at man nok ikke kan måle det her, men jeg spurgte senere i den debat netop Jørgen E. Olesen, hvad grødeskæring for eksempel vil have af konsekvenser for miljøet gennem kvælstofudledning fra markerne. Han sagde, at det vil have en enorm betydning. Det er meget usikkert og afhængigt af de virkemidler, man vælger at bruge, hvor stor betydning kvælstofbelastningen har. Kan ordføreren bekræfte det? ",0
473,"Så tror jeg altså desværre, at herre Rasmus Jarlov glemte at høre efter, hvad det var, herre René Christensen sagde, da han var oppe på den her talerstol for ikke ret lang tid siden. Han sagde faktisk, at han fortsat havde tillid til ministeren, og at han fortsat havde tillid til, at den måde, som de her regnestykker var blevet skruet sammen på, var en måde, hvis præmisser vi alle sammen havde fået gennemgået højt og tydeligt. Jeg synes, det er ærgerligt, at man sætter en regerings overlevelse i spil, fordi man interesserer sig for nogle regnemetoder, som betyder, at man vil få en marginalt øget udledning, som vil ende med at gå i plus for miljøet. Det synes jeg ærlig talt er ærgerligt. ",0
474,"Det er jeg glad for. For det med omprioriteringsbidraget på uddannelsesområdet er jo ikke en del af kommuneaftalen. Og det er klart et af de fokusområder, Radikale også har. Så der kan vi forhåbentlig presse Venstre til ikke at skære ned på uddannelse i landdistrikterne. Men jeg synes egentlig også, at det med de private arbejdspladser er vigtigt. De økologiske husmænd derude mister deres rådgivning, og det med kommuner, der gerne vil gå foran og lave geotermi for at give billig eller nogle steder endda gratis varme til deres borgere, har man også skåret væk. Man har også skåret rådgivningen væk til – og det er måske sådan lidt kedeligt – at lave varmepumper i fjernvarmen, hvilket også giver billigere varme til landdistrikterne. Er det ikke også et sted, hvor vi burde sætte ind? ",1
475,"Tak. Jeg kan jo lige tage tråden op fra den foregående, for om staten skal være med, er jo netop en politisk beslutning, og det er derfor, vi drøfter det i dag. Jeg hører ordføreren sige, at vi får at vide, at der er styr på det her depot. Så vil jeg bare spørge ordføreren, om ikke det er rigtigt, at vi er i en tid, hvor vi igen og igen bliver overrasket over, hvordan det vildere vejr som følge af klimaforandringerne alligevel får spoleret noget, som vi troede holdt til de storme, vi er vant til der er. ",0
476,"Jo, men nu nævner ordføreren for eksempel selv stålvalseværkgrunden, og man kunne også nævne Kærgård Plantage, men de ligger jo ikke så yderligt som det her. Det, jeg spørger om, er: Er det ikke også ordførerens indtryk, at vi lever i en tid med voldsomt forøgede klimaforandringer år for år, og at det faktisk kan være rigtig svært at forudsige, om sådan et depot kan holde? Så selv om eksperterne siger, at det her nok skal holde, så er jeg i hvert fald selv meget i tvivl om, hvorvidt vi også kan sige det om 2, 3 eller 5 år. Og skulle vi ikke netop af den grund, og fordi vi har med så farlige kemikalier at gøre, tage et særligt valg her og vælge at komme med en ekstrabevilling, så vi kan få den risiko ud af verden? ",0
477,"Ja, det anerkender jeg. Men grunden til, at vi har den her debat i dag, er, at der i rigtig, rigtig mange år har været en proces i den her sag, mens der i årtier har ligget et giftdepot helt ud til Vesterhavet. Jeg anerkender også, at vi står i en situation med klimaforandringer, der øger risikoen for ekstreme vejrfænomener helt enormt, samtidig med at havet rykker tættere og tættere på det her depot. Så når vi har den her debat i dag, når diskussionen er rejst igen, så er det jo, fordi det haster med at få ryddet op, så vi undgår en katastrofe. ",1
478,"Tak for det. Jamen det er ikke en tilståelsessag. Fru Pia Olsen Dyhr skal ikke lege med ordene. Det er ikke en tilståelsessag. Når fru Pia Olsen Dyhr spørger mig, om man kan lave en analyse, og om jeg vil gøre det, så svarer jeg: Nej. Så det er ikke en tilståelsessag. Jeg har sagt, at det er ukvalificeret at begynde at tale om, at man skal lave analyser af, hvad der kan ske, hvis Høfde 42 ryger i havet. Med hensyn til klimaforandringerne vil jeg sige: Ja, det er ministerens ansvar, når man er miljø- og fødevareminister, i forhold til kystbeskyttelse. Det er ministerens ansvar, for det påhviler mig, og det ligger som et ressort hos mig. ",0
479,"Det har jo to gange i historien været sådan, at staten løftede sit ansvar i den her sag og gik ind og foretog sig nogle ting. Jeg tror, vi er kommet til det tidspunkt, hvor det vil være på sin plads at få ryddet helt op her, ikke mindst i lyset af de nye klimaforandringer. Det er bare i den situation, jeg vil spørge ministeren, om han anerkender, at staten stadig væk har et ansvar for den forurening og de tilladelser, man gav, og at man dermed også kan sige, at den her sag er ekstraordinær i forhold til andre forureningssager, som alene er regionernes ansvar. ",1
480,"Mange tak for ordførertalen. Jeg er enig i rigtig mange af synspunkterne, blandt andet at klimaforandringerne sætter det her i et nyt perspektiv og et nyt lys. Jeg vil gerne spørge ordføreren: Når det nu er sådan, at staten har fået et betydeligt milliardbeløb ind i udbytteskat som følge af salget af Cheminova, er det så ikke rimeligt, at vi nu siger – der er jo kommet ekstra penge i kassen – at vi bruger dem på at få ryddet op i stedet for at vente og lade Høfde 42 indgå i en generel prioriteringsdiskussion om jordforurening, når vi nu ved, at det her er en ekstraordinær situation, en ekstraordinær forurening med ekstraordinær risiko? ",0
481,"Men det handler jo ikke om at botanisere. Hele den her sag handler om, at man skal give korrekte oplysninger til Folketinget. Det er sådan set også derfor, at vi spørger til det, selv om der er kommet en ny minister. Det er jo, fordi vi er interesserede i, at den lovgivning, vi laver her i Folketinget, bygger på korrekte oplysninger. Derfor undrer det mig, at ministeren nu afviser – er det sådan, jeg skal forstå det? – at man kan få et skema, som viser konsekvenserne af landbrugspakken. Jeg synes heller ikke, at ministeren svarede på mit spørgsmål før, nemlig om ministeren vil bekræfte, at der sker en merudledning af kvælstof som følge af landbrugspakken i årene 2016-2018. ",0
482,"Det er bare lidt ærgerligt, at ministeren så ikke samtidig anerkender, at alle forskere, som jo har forholdt sig til det her skema, også siger, at det ikke er et spørgsmål om at forstå det anderledes, men at det er et spørgsmål om, at der ikke er det grønne plus, som den forrige minister blev ved med at påstå at der var i forhold til landbrugspakken. Jeg synes sådan set, det er helt fair, som ministeren også siger, at vi er fra forskellige partier og kan have forskellige holdninger til tingene, men man må stå ved den politik, som man har. Så vil jeg egentlig bare gerne igen spørge, for jeg synes stadig ikke, ministeren svarer: Kan ministeren ikke bekræfte, at landbrugspakken fører til en merudledning af kvælstof i årene 2016-2018? ",0
483,"Jeg har meget klart signaleret, at der skal forhandles om en naturpakke. De partier, der er en del af landbrugs- og fødevareaftalen, har lovhjemlet, at der skal laves en naturpakke, de skal forhandle om. Jeg har sagt, at de partier er velkomne til at præsentere de ønsker, de måtte have, til en naturpakke, og det kan gå lige fra øget biodiversitet til kvælstofreducerende tiltag. Jeg har ikke lagt noget hverken minimum eller maksimum ind på det, og det er det arbejde, der kommer til at pågå nu som følge af vedtagelsen af fødevare- og landbrugspakken. ",0
484,"Det er så ved nogle andre anledninger, ministeren har hørt de videnskabsfolk, i hvert fald i forhold til, hvad jeg har hørt. Ved den høring, der var i Miljø- og Fødevareudvalget, sagde professor Jørgen E. Olesen, at der som følge af landbrugspakken vil ske en helt klart øget udledning de første 4 år. Nu har jeg jo haft glæden af at opleve ministeren i hans tidligere funktion som minister for det videnskabelige område, og han, i hvert fald som jeg huskede ministeren, havde stor respekt for det videnskabelige arbejde, og jeg kunne da godt tænke mig at høre, om den respekt for videnskabens arbejde også går igen i forhold til det her spørgsmål. ",1
485,"Det gør den bestemt, det kan jeg bekræfte. Derfor kan jeg også citere, hvad Jørgen E. Olesen blandt andet sagde – og jeg citerer: Jeg tror, det her vil give anledning til en mindre forøgelse af udledning over de første år – altså det, jeg også isoleret set sagde. Hvordan de så fordeler sig på år, ved jeg ikke. Jeg tvivler meget på, at det her på noget tidspunkt kan måles derude på grund af den her udjævning. Herre Flemming Møhlenberg fra DHI deltog også i høringen, og han sagde: De øgninger, der kunne være, måske op til 8 procent, i udledning, vil fuldstændig drukne i år til år-variationen, drevet af variationer i meteorologien. Man skal derfor holde fokus på det langsigtede perspektiv. Jeg håber, det nogenlunde svarer på, hvordan regeringen forstår det, som også er sagt på høringen. ",1
486,"Tak for spørgsmålet. Allerede ved regeringens tiltrædelse, da man lancerede ønsket om en fødevare- og landbrugspakke, lancerede man også, at der skulle laves en naturpakke. For vi ønsker at fremme biodiversiteten. Vi har lavet et beslutningsforslag omkring mere uberørt skov. Vi ønsker at værne naturen og miljøet på en lang række fronter. Det er noget af det, som vi adresserer i forhandlingerne om en naturpakke, hvilket jeg også svarede fru Lea Wermelin tidligere. Regeringen har en ambition om at øge mangfoldigheden i vores natur, tilgængeligheden i vores natur, give et løft til hele naturen. Det kan vi balancere sammen med en fødevare- og landbrugspakke, og det er den forhandling, der går i gang inden så længe. ",1
487,"I Alternativet er vi store fortalere for, at vi skal have mindre stat og mere samfund, som vi kalder det. Det er et andet ord for at forenkle og afbureaukratisere. Det er ikke så voldsomt unikt efterhånden. Derfor ser vi også positivt på det her forslag. Vi har et par steder, hvor vi simpelt hen ikke har evnet at komme til bunds i, hvad forandringerne vil betyde, så det glæder jeg mig også til at se i den nye beregning af brændstofforbruget, altså hvad det reelt set vil have af miljøpåvirkning? Det må vi se på i udvalgsarbejdet. Vi har endnu ikke taget beslutning om, hvordan vi står med hensyn til lovforslaget. ",0
488,"Altså, jeg er bekendt med, at der er vidt forskellige priser på elektricitet i forskellige lande, og det er, fordi man har sammensat forbrugerprisen eller den pris, som virksomhederne betaler, på forskellig måde, med forskellige afgiftsniveauer. Sådan er det. Men der er jo ikke nogen tvivl om, at idet vi i Danmark har valgt at finansiere grøn omstilling gennem et PSO-bidrag, som bliver lagt på elregningen og den enkelte forbrugte kilowatt-time, så stiller man alt andet lige danske virksomheder ringere i konkurrencen med deres udenlandske konkurrenter. Derfor er vi glade for, at vi i Dansk Folkeparti er med til at lave en lempelse, som gør, at danske virksomheder stilles bedre i konkurrencen end før. ",0
489,"Jamen hvis vi ser på svarene, har historien indtil 2014 jo været, at man sådan set ikke som dansk virksomhed har været stillet ringere end gennemsnittet i EU. Og så er der jo siden 2014 kommet nogle yderligere lempelser af PSO'en. Så jeg synes sådan set ikke, der er nogen grund til at gå videre og lave yderligere lempelser, som der foreslås i det her lovforslag. Så jeg synes klart, at der ligger dokumentation for, at Danmark ligger godt, hvis man skal prioritere konkurrenceevne, og at der sådan set også er belæg for at sige, at den danske udbygning af vedvarende energi har været med til at sikre lave elpriser i Danmark. ",0
490,"Så vil jeg godt høre spørgeren fra Enhedslisten, om han er bekendt med, at vi rent faktisk er i den situation, at vi betaler en produktionsomkostning på 70-80 øre, nogle gange op til 1,05 kroner for vedvarende energi, samtidig med at vi kan købe energien for 13 øre ude på markedet. At det skulle betyde, at det, at vi har investeret i vedvarende energi, har gjort energien billigere, synes jeg er svært at forstå. Det var sådan, jeg forstod spørgeren. Jeg kender godt det nævnte bilag, men fordi man ligger på et gennemsnit, er det jo ikke godt, hvis alle de andre lande også skruer op for deres omkostninger, som for eksempel tyskerne har gjort med solcellerne og Spanien også har gjort med vindmøllerne. Så kommer der jo et højt gennemsnit ud af det. ",0
491,"I forhold til udtrykket fred nu være med det, med hensyn til om der nu bliver et plus, kan jeg sige til ordføreren, at det er noget, regeringen er meget optaget af at der bliver, for det er det, vi har stillet danskerne i udsigt med vores pakke. Uden at vi dog skal gå ind i en lang landbrugsdiskussion i aften om udlægning af statslig skov til biodiversitetsformål, kan jeg allerede nu bekræfte over for ordføreren, at der vil indgå statslig skov som en del af vores biodiversitetsindsats, når vi præsenterer naturpakken. ",0
492,"Ja, det vil ministeren gerne. Det gør det, ved at man fremmer for eksempel planteproduktion på gode jorde. Det gør det, ved at sårbar natur på ikke intensivt drevne jorde fremmer natur, tager hensyn til vandmiljø og lignende, og det giver samlet set en bedre natur. Det gør det, ved at vi tager hånd om vores § 3-arealer, så de eksempelvis ikke gror til i buske og lignende, men bliver plejet i relation til de intentioner, der er skitseret i landbrugs- og fødevarepakken, så vi sikrer en biodiversitet i naturen og så videre Så en række punkter bidrager til det. ",0
493,"Sagde ministeren lige, at jo stærkere planteproduktion, plantekultur, vi har, jo bedre er det også for naturen? Det er det ene spørgsmål, jeg gerne lige vil have ministeren til at uddybe. Det andet er: Vil ministeren anerkende, at de fleste forskere, der har med biodiversitet at gøre, mener, at det, at vi har et så intensivt drevet landbrug, som vi har i Danmark, hvor to tredjedele af vores areal er dækket af landbrug, er en udfordring i forhold til biologisk mangfoldighed? ",0
494,"Tak for spørgsmålene. Til det første kan jeg jo klart bekræfte, at des stærkere en plante man har, des mere optages der af kvælstof, des mere næring omsættes der i planten og des mindre miljøbelastning. Derfor har vi jo også med SF afsat midler til planteforædling og forskning, blandt andet på forskningsreserven, fordi det styrker miljøet at have en planteproduktion. Så naturligvis bidrager det til en bedre miljøtilstand. I forhold til det andet om forskerne er det klart, at når man har det intensivt drevne areal, som vi har i Danmark, udfordrer det jo biodiversiteten, og det er også derfor, at regeringen har sagt, at vi ønsker en naturpakke, der fremmer biodiversitet, og et af de steder, hvor man kan gøre det meget godt og meget målrettet, er blandt andet ved urørt skov. ",1
495,"Ja, det er jo i hvert fald forskellige elementer af biodiversitet, og det er derfor, regeringen også er optaget af, hvad vi for eksempel kan gøre på de lysåbne arealer, så vi fremmer en biodiversitet der. Vi er optaget af, hvordan man fremmer en biodiversitet i forhold til flora og fauna, vi er optaget af det i forhold til vores havområder, og derfor kommer det til at indgå som elementer i arbejdet både med de Natura 2000-planer, der fremlægges i dag, men også i forhold til den naturpakke, vi kommer til at præsentere et udspil til. ",1
496,"Den kloge måde er i alle tilfælde at vide, hvad ting koster, før man sætter noget i gang, og det kan jeg ikke læse ud af nogen af de beslutningsforslag, Enhedslisten har fremsat. Jeg kan simpelt hen ikke få øje på finansieringen af alle de ting, jeg i øvrigt nævnte i min tale. Må jeg så ikke bare citere endnu en ting fra herre Per Clausens tale under B 144: Det vil være unikt, for biodiversiteten har jo været i tilbagegang i årtier, at stoppe tilbagegangen i biodiversiteten. Det er herre Per Clausens ord under B 144. Så hvis man hos Enhedslisten har fundet det unikke i de seks forslag, skal vi nok gennemgå dem. ",0
497,"Jo, men nu lægger ordføreren jo mig ord i munden. Det kan godt være, at ordføreren selv finder, at det er en mere spændende måde at opleve naturen på, når der ligger træer, der rådner og så videre og så videre Altså, jeg kan lide begge dele. Jeg kan godt lide den der ranke bøgeskov, hvor man kan se skovbunden med alle bladene og så videre, men jeg kan også godt lide det andet. Jeg synes faktisk, at begge dele er en biodiversitet i sig selv, hvis jeg må sige det sådan, for det synes jeg det er. Så lad os kalde det urskov, når vi taler om urørt skov – jeg tror, det er et bedre udtryk. ",0
498,"Men det er jo et faktum, at vi er blandt de lande i EU, der har mindst beskyttet natur på vores landareal. Vi er nødt til at have noget mere, hvis vi skal standse tabet af biodiversitet og natur, og naturarealerne er nødt til at blive bundet bedre sammen. Det her er vores bud. Kan ordføreren sige noget om, hvad Liberal Alliances bud så er på, hvordan vi når det mål – altså mere natur, mere beskyttet natur og flere sammenhængende naturarealer – altså selve metoden? ",0
499,"Vi er da meget åbne over for i en udvalgsbehandling at diskutere nogle af de her ting. Problemet er jo, at vi risikerer at have en borgerlig regering frem til 2019, og så begynder tiden altså at rinde ud i forhold til vores 2020-målsætning. Så noget er der nødt til at ske, og noget er nogen nødt til at tage ansvar for, og det her er vores udstrakte hånd i forhold til at sige, at vi er nødt til at sætte natur og biodiversitet på dagsordenen. For det går den stik modsatte vej i forhold til alle naturtyper overhovedet. Derfor håber jeg også, vi kan prøve at mødes om noget og i hvert fald lægge nogle linjer frem for et forhåbentligt regeringsskifte og forhåbentlig en mere ambitiøs dagsorden på et senere tidspunkt i forhold til det her område. ",0
500,"Jeg har faktisk et gammelt indlæg med herop, fordi jeg skulle bruge nogle af de her tal, hvor jeg startede med – det er et svar på fru Pia Adelsteens spørgsmål, så hun må være tålmodig – at sige: I starten af Venstreregeringens periode lovede de at gøre en masse godt for biodiversiteten i de danske skove, men det var inden for princippet om bytte bytte købmand. Det åbne land skulle betale regningen, og så videre og så videre Det var vores indtryk, at hvis vi hoppede med på det her, sagde vi indirekte ja til, at det åbne land skulle betale, for det var den ramme, som det blev præsenteret i. Nu er alt det skidt og møg med landbrugspakken alligevel kørt igennem, og så vil vi gerne stemme for mere urørt skov. ",0
501,"Jeg går ud fra, at ministeren er enig med mig i, at vi har en meget stor udfordring – både når det handler om vores havnatur og vores kystnatur – i forhold til at standse tilbagegangen i biodiversitet og vende den til fremgang. Og der er Natura 2000-beskyttelserne, som de ligger i dag, slet, slet ikke nok, for så ville vi begynde at se resultater. Så mit spørgsmål til ministeren vil være: Hvad kan ministeren så pege på af initiativer, der skal sikre, at vi kommer i mål med den kæmpestore opgave, der ligger foran os, og som vi i dag er rigtig langt fra at kunne nå? ",0
502,"Det er helt rigtigt, og det illustrerer måske bare problemets omfang eller opgavens kompleksitet. For de, der har forstand på det her og går ud og kigger på den natur, vi skal beskytte, fortæller jo meget klart, at vi ikke kommer i mål med de initiativer, der ligger nu. Så hvis vi tager forpligtelsen til biodiversitet alvorligt, bliver vi jo nødt til at pege på nogle ekstra initiativer, for ellers kommer vi frem til 2020 og vil kunne konstatere, at vi ikke nåede målet. Natura 2000 betyder jo ikke i sig selv, at EU tager ansvar for opnåelsen af de her mål. Det er vi nødt til selv at gøre. ",0
503,"Jamen regeringen tager i den grad ansvar for at leve op til de ting, som regeringen har sat på dagsordenen. Og når vi for eksempel forholder os til biodiversitet, også når det gælder havet, så er der jo indsatser, der tidligere er blevet iværksat, som det vil tage år inden har en virkning. I forhold til havet taler man i visse tilfælde om helt op til 100 års perspektiv. Og så vil man ikke inden 2020 se, om effekten er nået. Det er fuldstændig rigtigt. ",1
504,"Tak for det. Det kan ministeren ikke. Men jeg vil i den grad komme med det senere på året, og ordføreren kan glæde sig til det, for det er et spændende arbejde, som regeringen tager meget alvorligt. Og det, jeg mener man skal huske på i forhold til vandområdeplanerne, er, at hvis vi ikke får ført vand væk fra vores arealer, risikerer vi jo at hæmme biodiversiteten. Derfor er regeringen blandt andet optaget af, at vandområdeplanerne også bidrager til, at der føres vand væk fra vores arealer. ",0
505,"Men i forhold til råstofudvinding kom vi jo ikke helt i mål, kan man sige, hvad angår at få det fjernet fra nogle af vores mest værdifulde naturområder eller havområder i Øresund, for det ville være de vigtigste områder at få råstofudvindingen fjernet, altså simpelt hen at få det fjernet og flyttet længere væk til områder, som ikke rent naturmæssigt og rent artsmæssigt har så stor betydning. Så er det noget, Socialdemokraterne nu har rykket sig på i forhold til at sikre Øresund, og hvad med bundtrawl, som vi ved er et af de helt store problemer i forhold til den marine natur og biodiversitet? Kunne vi forestille os lidt større sammenhængende områder, hvor vi gav naturen fred til at genoprette sig? ",0
506,"Jeg skal prøve at svare meget kort, som jeg gjorde ved det første forslag, at jeg imødeser den naturpakke, der kommer. Vi lytter til regeringens forslag. Vi er indstillet på at indgå kompromiser i blå blok – også med andre, hvis man ellers har lyst til at følge den linje, vi lægger. Og med fare for, at det her udvikler sig til en lang diskussion, vil jeg sige, at jeg uden at ville nedgøre noget går ind for, at vi tager kloge beslutninger, det vil sige om noget, som vi har penge til, og noget, som giver mening, ikke kun for biodiversiteten, men for det store hele. For jeg synes, det hele hænger sammen. ",0
507,"Jeg tror, ordføreren hørte, hvad jeg også spurgte ordføreren for Dansk Folkeparti om. Det er jo fint, at man skyder de her forslag ned og siger: Det er i hvert fald ikke det, vi tror på i Liberal Alliance. Men vi tror bestemt på, at vi skal arbejde for at nå målet om at standse tilbagegangen i natur- og biodiversitet i 2020. Vi holder bare hemmeligt, eller også har vi ikke taget stilling til, eller også vil vi ikke tage stilling til, hvad vi så vil sætte i stedet for. Hvor står Liberal Alliance her? Hvis man går ind for målet, må man da også på et eller andet tidspunkt i sit politiske liv pege på nogle virkemidler. ",0
508,"Det var godt, at jeg nåede det. Det kan jeg også se glæder ordføreren. Jeg tænker bare: Vi er enige om målet. Hvor kan vi mødes om midlerne? Det er jo ikke, fordi vi ligger fuldkommen fast på, at det skal være præcis på den her måde. Det er jo ingen hemmelighed, at vi har orienteret os i, hvad eksperter og forskere anbefaler man skal gøre for at stoppe tabet af biodiversitet i lige præcis de her naturtyper. Men vi er da åbne over for, hvis andre, der deler målet med os, kan komme med andre bud. Så det vil så være mit spørgsmål til De Konservatives ordfører. ",0
509,"Tak for det. Noget af det, som ministeren var inde på sidste gang, vi diskuterede biodiversitet, var spørgsmålet om det her med afvanding. Det vil man være optaget af i sådan en naturpakke. Da blå blok var i opposition – hvor vi jo trods alt bedre kan lide dem – fremsatte I jo samlet set et forslag om at ændre på vandløbsloven. Og der er jo ikke nogen tvivl om, at vi synes, at det parløb, som den tidligere minister havde med Bæredygtigt Landbrug i forhold til grødeskæring, var meget problematisk. Men jeg kunne egentlig godt tænke mig at spørge ministeren, om man i forbindelse med naturpakken har planer om også at kigge på vandløbsloven og en ændring af den. ",0
510,"Ja, det har jeg også. Men nu er vi enige om målet. Hvis Dansk Folkeparti sagde, at man var ligeglad med den målsætning, vi har forpligtet Danmark til i biodiversitetskonventionen, og at man var fuldkommen ligeglad med det, som andre europæiske lande forventer af os, så fint. Så kan man sige, at man ikke har nogen naturpolitik – og det er rimeligt, at man ikke har nogen naturpolitik. Men hvis man som parti mener, at vi skal tage det ansvar, så synes jeg ikke, det er for meget forlangt, at man også har gjort sig et minimum af overvejelser over, hvordan man skal nå derhen. For det er jo en fælles forpligtelse, og det er et fælles ansvar. ",1
511,"Nu vil jeg skynde mig at sige, at Dansk Folkeparti ikke er de store tilhængere af konventioner. Det tror jeg alle godt ved. Det er ikke et spørgsmål om konventioner, om vi skal gøre noget. Ønsker vi i Dansk Folkeparti at fremme biodiversiteten? Ja, selvfølgelig gør vi det. Men det er vi ikke afhængige af en konvention for at gøre. Det har intet med en konvention at gøre, tværtimod. Det har noget at gøre med, om vi synes, det er godt eller skidt. Men som jeg startede med at sige: Hvis vi skal fremme biodiversiteten, er vi altså nødt til at gøre det på en klog måde. Det er ikke for at være nedladende, at jeg siger det sådan. Jeg ved ikke, hvordan jeg ellers skal udtrykke det, men vi er nødt til at se på flere aspekter. ",0
512,"Det er på en måde mere et svar. Det, vi har lagt op til med en naturzone i forhold til den procentvise fordeling, er direkte taget fra Aichimålene, som jo ligger under biodiversitetskonventionen, som vi har sagt at vi gerne vil indføre. Det er klart, at de øvrige beslutningsforslag så relaterer sig til det. Det er jo de naturområder, som vi vil binde sammen dér for at nå den totale procentvise mængde, kan man sige, som vi har forpligtet os til, og som jeg går ud fra at alle Folketingets partier bakker op om, men som så er gengivet i vores B 42. ",0
513,"Nu står fru Pia Adelsteen jo på beslutningsforslaget fra sidste år, så jeg er bare nysgerrig og vil gerne høre, om Dansk Folkeparti stadig støtter fuldt og helhjertet op om de her 25.000 ha urørt skov, som Dansk Folkeparti sammen med de øvrige blå partier gik til valg på – det var jo sådan set et valgløfte – og om Dansk Folkeparti vil kaste energi og kampgejst ind i det for at få det her, som er så uhyggelig vigtigt for den danske biodiversitet, igennem. ",0
514,"Det er derfor, vi skal have en samlet rammelovgivning om biodiversitet og natur. For tingene influerer også på hinanden. Det var ikke nogen kommentar til Enhedslisten, for jeg har fuld forståelse for, hvorfor man har opdelt det. Men vi skal have en samlet rammelovgivning, hvor vi siger: Hvordan skal det se ud ved vores kyster? Hvordan skal det se ud i vores have? Hvad er det, vi vil måle på? Hvor er det, rødlisterne kommer ind, osv.? For der er nogle overordnede tematikker i EU og i FN med biodiversitetskonventionen, men de pålægger os også at lave nogle værktøjer til, at det bliver målbart, som vi ikke har i høj nok grad. ",0
515,"Tak for spørgsmålet om projektet Maabjerg Energy Concept. Regeringen besluttede med vækstudspillet fra november 2015 at gennemføre en analyse, som har til formål at se på mulighederne for at fremme produktion og anvendelse af såkaldte avancerede biobrændstoffer alene baseret på private investeringer og EU-tilskud. Anden generation af bioetanol, som Maabjerg Energy Concept ønsker at producere, hører under her. Analysen er i god proces, og den forventes afsluttet snarest. Det er klart, at regeringen ikke indfører regulering for enkeltstående kommercielle virksomheder. Med det sagt har regeringen sympati for projektet i Holstebro, men på nuværende tidspunkt afventer regeringen, at analysen afsluttes. ",1
516,"Mange tak. Der var rigtig mange ting, man kunne tage fat på her. Jeg kunne godt tænke mig at tage fat på nogle af alle de mange myter, der eksisterer, om, hvorfor landmænds marker oversvømmes. For dybest set er det jo ikke så mærkeligt, når man har drænet en hel masse ådale og våde enge og lavet dem om til landbrugsjord. Og når man i årevis har dyrket det intensivt, så humuslaget er svundet hen, så jordlaget nu ligger langt dybere, er det ikke mærkeligt, at med stigende nedbørsmængder vil der finde oversvømmelse sted. Det er ganske enkelt ikke korrekt, at det her handler om, at vandløbene ikke bliver vedligeholdt. Anerkender ministeren ikke, at der er den her sammenhæng mellem dræning og vådområder og oversvømmelser den dag i dag, hvor klimaforandringerne begynder at tage fart? ",1
517,"Tak for det. Da vi indgik energiaftalen i 2012, foretog vi samtidig nogle fremskrivninger på, hvordan økonomien ville se ud. Man kan sige, at økonomien er skredet i aftalen. De energipolitiske mål som konsekvens af aftalen går det fint med at indfri, både med hensyn til andelen af vedvarende energi og CO 2 -reduktion, men for regeringen er det helt afgørende, at økonomien i sådan en aftale også hænger sammen. Det er jo baggrunden for, at vi helt i lighed med, hvad den daværende regering gjorde i 2014, sætter os ned sammen med forligspartierne, får en drøftelse af, hvordan vi kan håndtere den her regning, og der er det min helt klare forventning, at også spørgerens parti vil tage et ansvar. ",0
518,"Det kunne næsten lyde på transportministeren, som om der ikke var noget problem. Det er vel en kendsgerning, at transportsektoren, som jo ikke er kvotebelagt – med undtagelse af flytransporten – står for en tredjedel af udledningen af CO 2  fra det samlede danske energiforbrug, og heraf kommer tre fjerdedele fra vejtransporten. Så er der vel et eller andet sted et problem, for hvis man ikke gør noget ved den sektor, kommer man jo måske ikke rigtig nogen vegne for at opnå de klimamål, som vi dels har sat os nationalt, dels i EU og globalt, via COP21 og så videre ",1
519,"Jamen jeg har fattet, at Socialdemokratiet nærer en stor, stor tillid til, at den her regering, som jo ellers har, hvad skal man sige, gjort sig kendt på at satse voldsomt på bilisme og asfalt, skulle gøre en særlig indsats for at nedbringe udledningen og det hele taget foretage den grønne omstilling inden for transportsektoren. Forslagene her er jo en opsamling af de mange, mange forslag, som vi har set igennem, ja, jeg ved ikke hvor mange år, 10 år måske, fra diverse kommissioner, og som er en samling af de forslag, som gør, at nu har vi et katalog over, hvad vi kan gøre. Det er hele formålet med at fremlægge det her som beslutningsforslag. ",0
520,"Det svar er jeg da glad for at høre. Jeg kan så spørge, hvad den energiaftale ellers har haft af konsekvenser. Ja, den er i hvert fald blevet ungefær dobbelt så dyr, som man havde regnet med. Er det også en konsekvens, som ordføreren er stolt af? Nu hørte vi jo meget, meget rosende vendinger om den her energiaftale. Er ordføreren ikke enig i, at vi rent faktisk allerede i dag har nået langt, langt de fleste mål, som vi har sat os, i forhold til både reduktion og andelen af vedvarende energi, og med det resultat, at vi sådan set ikke er nødt til at skynde os særlig meget? I den borgerlige lejr får vi jo hele tiden kritik for, at det ikke går hurtigt nok. Og jeg kan ikke forstå, hvorfor man skal fortsætte med det her, når målet er nået og pengekassen er tom. ",0
521,"Tak. Jeg vil gerne starte med at rose Enhedslisten og herre Henning Hyllested for at fremsætte de her fire beslutningsforslag og på den måde gøre os opmærksomme på nogle gennemarbejdede forslag, som allerede ligger med en god og gennemarbejdet mulighed for at reducere CO 2 -udledningen i Danmark. Jeg vil også gerne spørge, som jeg har spurgt et par af de andre ordførere, og det har sin gode grund: Kunne herre Henning Hyllested pege på fem af de 38 forslag, som han kunne forestille sig, der ville være mulighed for at skabe en bredere opbakning til? ",0
522,"Tak. Det lyder jo umiddelbart som nogle gode forslag, og som jeg lige hører dem, er jeg rimelig sikker på, de kan skabe bred opbakning. Det skal selvfølgelig også vurderes, i lyset af hvor meget hver af forslagene så hjælper på den problemstilling, vi prøver at adressere, nemlig at udledningen fra transportsektoren skal bringes alvorligt nederst Så det skal også ses i det lys, helt klart. Men jeg er enig med spørgeren, jeg vil også meget nøje gennemlæse referatet fra det her møde og se, hvad det egentlig er, de forskellige ordførere har fremme af de konkrete forslag mellem de 38, som vi måske kunne samles om. ",0
523,"Jeg ved ikke rigtig, om det var et spørgsmål, men jeg tager det som en kommentar. Og så vil jeg bare sige til fru Josephine Fock, at allerede i dag investerer pensionsselskaberne altså for 42 milliard kroner i bæredygtige virksomheder, og det er altså over 80 procent af den samlede pensionsformue, der i dag investeres af de pågældende aktører i vedvarende energi. Så for mig at se sparker Alternativets ordfører åbne døre ind i den her sammenhæng. I dag er samtlige danske pensionsselskaber tilknyttet det, der hedder PRI, blandt andet også under FN, og der hyldes lige nøjagtig de principper, som handler om bæredygtighed, menneskerettigheder og så videre ",1
524,"Det var mange spørgsmål. Jeg hørte godt ordførerens tal, og der var noget af det, der ikke hang særlig godt sammen. Sagen er, og det er jo fremgået, at pensionskasserne har store investeringer i fossil energi, og sagen er, at der er lavet en aftale i Paris, som indebærer, at vi skal af med de investeringer i fossil energi. Der kan man godt bare sige: Det tager vi stille og roligt, det tager vi ikke så alvorligt, det er immer væk bare en aftale, vi har skrevet under. Eller også kan man kigge hele vejen rundt og finde ud af, hvordan vi i Danmark kan bidrage til det her. I forhold til det med pensionskasser og andre investorer så jeg sådan set gerne, at man stillede krav til investeringer i det hele taget, men der er bare det særlige ved pensionskasser, at der er tale om en udskudt skat. ",1
525,"Jeg tror, at sætning nummer tre, jeg kom med, lød, at vi klart bakker op om COP21-aftalerne, og at vi selvfølgelig støtter grønne investeringer. Så igen vil jeg bare sige, at herre Pelle Dragsted simpelt hen må have haft sine tanker et andet sted, mens jeg holdt min ordførertale. Men, nuvel, jeg vil bare spørge: Går Enhedslisten og herre Pelle Dragsted ind for, at man simpelt hen afskaffer investeringer i fossile brændstoffer? Hvorfor så ikke bare forbyde produktion af fossile brændstoffer i morgen? Det er da lidt tøset kun at støtte et beslutningsforslag, som går på investeringer via pensionsselskaberne. Tag da skridtet fuldt ud, og forbyd fossile brændstoffer. Der vil jeg høre Enhedslisten og herre Pelle Dragsted: Er det det, I vil? ",1
526,"Nej, det anerkender jeg overhovedet ikke, for det, der faktisk vil ske, er, at pensionsselskaberne vil være med til at understøtte projekter, som er bæredygtige, og som så også vil give økonomisk afkast. Altså, det er jo de tegn, vi ser. Vi vil gerne fremskynde den udvikling. I virkeligheden kunne jeg stille et modspørgsmål og sige: Er Dansk Folkepartis ordfører ikke bekymret for, at hvis vi ikke viser rettidig omhu, risikerer vi i virkeligheden, at en meget, meget stor del af den danske befolkning mister penge i deres pensionsopsparing, fordi så meget af det er investeret i fossil energi? ",0
527,"Jeg vil da sige, vi nok er enige om, at hvis vi kan få den udbygning med vedvarende energi, som er planlagt ved Kriegers Flak, på en anden måde, bare billigere, så er det nok det, vi skal. Det tror jeg godt vi kan blive enige om. Men det, jeg egentlig spurgte om, var, om ordføreren er enig med mig i, at når man ser en så eksplosiv udvikling, som vi ser i det her tilfælde, så indikerer det, at støtten er for høj, og at man nok godt kunne få den samme udbygning af solceller bare med en lavere støtte, simpelt hen fordi man med en reduceret støtte også reducerer i den profit, som investorerne får, samtidig med at det stadig væk kan løbe rundt. ",0
528,"Jamen jeg synes, det er interessant at drøfte de her ting, altså om der skal være loft på de forskellige støtteordninger. For man har jo blandt andet kunnet se, at den samfundsudgift, der er til biogassen, også er løbet derudad, og det er der jo, så vidt jeg har forstået, ikke blevet grebet ind over for endnu. Jeg synes, det er interessant, at vi kan få en drøftelse om at få revurderet, hvad det er for nogle vedvarende energikilder, vi mest skal satse på. Og jeg synes da, det er godt, at ministeren her giver udtryk for, at ministeren er parat til at kigge på de forhold, for der er altså et potentiale her for solceller, som jeg tror er blevet overset indtil nu. ",1
529,"Tak. Jamen det, jeg sådan set sagde til ordføreren i slutningen af mit spørgsmål, var, at når vi nu ser lidt bredere på vores klode, er der jo altså flygtninge og migranter fra andre steder end Syrien, der lige nu er under pres. Der er lande med destabilitet, ekstrem fattigdom, klimaforandringer, hvor der også er folk, der flygter fra. Så det var egentlig det, jeg bad ordføreren om at forholde sig til. Når man nu skærer så massivt og voldsomt i udviklingsbistanden globalt set – altså den bistand, vi giver globalt set, til hele verden, ikke Syrien – kommer det så ikke til at have en betydning for de mennesker, der er dér, så vi måske kommer til at se et yderligere pres på grund af destabilitet, på grund af fattigdom, på grund af klimaforandringer? ",1
530,"Vi er ikke i drømmeland. Hvis man ser på den energimængde, der kommer ned på jorden hver eneste dag, ser man, at den mængde er langt større end det energiforbrug, vi har globalt set. Det er ikke kun et spørgsmål om at have sol og vind i sin energiforsyning. Det er også geotermi, og det er vandkraft. Det er forskelligt, hvilket energimix man skal vælge i hvert enkelt land. Det er sådan set muligt at lave 100 procent omstilling, og det er jo det, vi er i gang med i Danmark. Og det kan være noget, som vi kan inspirere andre lande med. Vi skal ikke have atomkraft. ",0
531,"Først vil jeg sige, at det jo er glædeligt, at der bliver ansat flere i Aalborg Portland. Og jeg vil også give spørgeren ret i, at dér gør man det klogt. Men jeg er også nødt til at sige, at når Aalborg Portland kan klare sig nu, er det også, fordi vi har været opmærksomme på at give dem en særlig håndsrækning, fordi de bruger meget strøm – og andre ligesom dem. Det er jo derfor, at Socialdemokratiets politik hele tiden har været at have den balance, at man har en ambitiøs grøn omstilling, uden at det så at sige må drive andre virksomheder fra hus og hjem. Og det er derfor, at vi har støttet det, når man er gået ind og har bakket op om og givet en håndsrækning til bestemte virksomheder, som har været udfordret af gennemsnittet, kan man sige. ",0
532,"Det er mit klare indtryk, at den udbygning med vedvarende energi i Danmark sådan set har været med til at få elpriserne nederst Det er sådan set den erfaring, man kan gøre efter mange år. Vi står i en situation, hvor det ser ud, som om landvind er det billigste, hvis man skal lave en ny kapacitet. Så er vi så blevet udfordret på det allerseneste med, at der måske er nogle store solcelleanlæg, som er en anelse billigere end landvind. Nu lagde ordføreren vægt på, at man skulle have selvforsyning for at være uafhængig af andre lande og den slags. Jeg vil godt høre ordføreren, om ordføreren ser nogle muligheder for, at vi kan få øget den danske elproduktion fra solceller. ",0
533,"Tak for det. Jeg står og bliver lidt i tvivl om, om ordføreren og Dansk Folkeparti egentlig anerkender Parisaftalen. Altså, hele verden, herunder Danmark, har jo underskrevet en aftale om, at vi skal holde os under en temperaturstigning på 2 grader, helst kun på 1½ grad. Så det er en bunden opgave for Danmark såvel som for alle de andre lande at holde den målsætning, og det kræver netop en massiv satsning på omstillingen til vedvarende energi. Anerkender ordføreren, at vi har de forpligtelser? ",0
534,"Jeg tror faktisk ikke, at man behøver at foretage sig de store øvelser, som mange på venstrefløjen godt kunne tænke sig at man gør, for at blive fri fra fossile brændsler hurtigst muligt. Al historie viser jo, at teknologier udvikler sig, så jeg tror også, at de teknologier, vi kalder for de grønne, også vil udvikle sig så meget, at de på et tidspunkt bliver konkurrencedygtige med energi fra fossile brændsler. Så det kommer nok af sig selv på et tidspunkt – drevet rent markedsmæssigt. ",0
535,"Der står jo i redegørelsen, at PSO-afgiften i de seneste år har været stigende på grund af faldende energipriser og stigende udbygning af den vedvarende energi, og det er jo fuldstændig rigtigt, men også forventeligt. For at sænke PSO-udgiften er det jo derfor relevant at høre, hvilke initiativer ministeren påtænker i forhold til at øge efterspørgslen efter strøm og derved også sænke udgiftsniveauet. Og i parentes bemærket vil jeg sige, at Klimarådet jo blandt andet er kommet med en anbefaling om at fokusere på eldrevne varmepumper og elbiler, så jeg vil gerne spørge, hvad ministeren foreslår i forhold til at øge efterspørgslen efter strøm. ",1
536,"Tak til herre Søren Egge Rasmussen for spørgsmålet. Jeg har selv deltaget i den pågældende konference i dag. Regeringen deler den opfattelse, at der er store muligheder inden for geotermi, og derfor var jeg også meget, meget tilfreds med i forbindelse med udmøntningen af energireserven at kunne finde penge til at gennemføre tiltag på geotermiområdet. Det er vi absolut positive over for. Nu er det sådan, at den energipolitiske redegørelse jo dækker 2015, og de tiltag, der har været her, er jo tiltag, som vi har drøftet i 2016. ",0
537,"Tak. Det var jo et klart svar. Så vil jeg spørge om noget andet. Når nu det konstateres i redegørelsen, at biomasseforbruget vil stige med hele 50 PJ frem til 2020, blandt andet på grund af faste pristillæg og fritagelsen for CO 2 -afgifter, hvordan vil ministeren så forsvare, at bæredygtigheden af den anvendte biomasse og hermed også dens CO 2 -neutralitet fuldstændig afhænger af en ikkestatslig brancheaftale? Har ministeren i sinde at lave en statslig certificering eller arbejde for sådan en i EU-regi, eller hvordan vil man sikre bæredygtigheden? ",0
538,"Det handler jo blandt andet om, at vi synes, at man for det første skal tage sagen alvorligt, og for det andet, at der er brug for en kontinuitet, som man også har i de to råd, jeg nævnte før. Sagen er, at vi står over for noget, som flere forskere kalder den sjette masseuddøen, og samtidig har vi forpligtet os til at stoppe tilbagegangen i biodiversitet allerede i 2020, altså om 4 år. Ser ministeren ikke, at vi har et særligt behov for virkelig at sætte fokus på det her område og sørge for, at vi får vendt den kedelige udvikling i vores natur, og at et sådant råd måske netop ville kunne skabe de rammer? ",1
539,"Tak for spørgsmålet. Nej, det gør jeg ikke. Altså, regeringen har givet det den største fokus, man overhovedet kan, ved i sit regeringsgrundlag at skrive om det her område, at vi ønsker at tage hånd om biodiversiteten. Derfor forhandler vi en naturpakke. Da en regering i samarbejde med Folketinget er det højeste råd i landet på baggrund af et valg, ja, så kan det jo ikke få større fokus end ved at blive skrevet ind i et regeringsgrundlag. Og regeringen har både den forskningsbaserede myndighedsbetjening at støtte sig op af plus helt almindelig dialog med biodiversitetsforskere, med det grønne kontaktudvalg og så videre ",0
540,"Tak til ordføreren. Jeg tænker lidt på, at vi i oppositionen har stor glæde af i samarbejdet om for eksempel den kommende naturpakke og landbrugspakken at trække på alle de her gode forskere, der ved en masse om naturen. Og vi har jo en tradition herhjemme for at have nogle råd, hvor man kan få en større kontinuitet i arbejdet, og hvor man kan planlægge og følge udviklingen og lægge nogle ting i spor. Ville det ikke være naturligt også at gøre det på biodiversitetsområdet netop i de her år, hvor vi ved at vi skal vende en voldsomt negativ udvikling til en positiv udvikling? ",1
541,"Mit korte svar vil være nej. Men hvis jeg skal uddybe det lidt, vil jeg sige, at hvis man skal lave en status på biodiversitet år for år, tror jeg ikke, det giver mening, slet ikke set i lyset af, at når det for eksempel handler om urørt skov, ved vi, at det tager rigtig mange år, før vi har et område, vi kan kalde urørt skov, fordi der går noget tid med forrådnelse og så videre, før biodiversiteten kommer. Så kan man se, om processen går den rigtige vej. Men hvis vi skal lave sådan en optælling år for år, eller hvordan man nu gør, så synes jeg faktisk, det er spild af penge. ",0
542,"Det er fuldstændig korrekt, som spørgeren tilkendegiver, at det giver mening for mig som Liberal Alliances miljøordfører. Det er jo også derfor, at der allerede eksisterer en myndighedsbetjening for ministeren i ministeriet, og at der allerede er igangsat en indsats for at udpege de områder, hvor det vil være mest effektivt for eksempel at gøre en indsats for biodiversiteten i skove. Derudover har vi jo også i Danmark en række meget kompetente universiteter, som allerede har lavet undersøgelser på området – blandt andet er det ikke så lang tid siden, at, så vidt jeg husker, KU kom med en rapport om netop den her form for udpegning af områder med størst potentiale. ",0
543,"Tak for det, og mange tak for anerkendelsen af det faktum, at vi jo rent faktisk ikke får mere natur af at måle, veje og administrere den. Det er jeg meget glad for. Jeg studsede så dog lige over en bemærkning, som ordføreren også havde i den forbindelse, nemlig at ordføreren mente, at hun manglede råd og vejledning om emnet biodiversitet. Det er jeg så en lille smule uforstående over for, fordi de nuværende eksperter på universiteter og så videre jo sådan set egentlig allerede har givet os politikere en lang række gode råd og vejledninger om biodiversitet. Måske ordføreren lige kan sætte mig lidt ind i, hvad det er for råd og vejledning, ordføreren mangler, og hvem ordføreren måske egentlig godt kunne tænke sig at få de råd af. ",0
544,"Tak. Jeg kan forstå, at ordføreren er utilfreds med, at nogle af de meget gode råd, vi får fra de meget kompetente eksperter, ikke bliver fulgt. Mener ordføreren så dermed, at et såkaldt biodiversitetsråd skulle have en form for lovgivningskompetence? Og så har jeg stadig væk ikke fået svar fra ordføreren på, hvem det egentlig er, der skulle være en del af det her biodiversitetsråd. Jeg mener sådan set, at vi allerede har en lang række eksperter, som ytrer sig i debatten om biodiversitet. ",0
545,"Det er helt rigtigt. Det har vi, men deres råd bliver ikke fulgt. Og hvis der er et folketingsflertal, som nedsætter et råd ligesom Klimarådet, så er det jo ikke sikkert, at alle anbefalinger bliver fulgt, men jeg er sikker på, at det vil have en større vægt over for en regering og også en regering, der måske ikke er enig i alle anbefalingerne, altså en legitimitet, fordi der er et folketingsflertal, der har nedsat det råd til at sige: Det går den forkerte vej med biodiversiteten, på den og den måde kan I leve op til det og så videre Sluttelig vil jeg sige, at jeg jo ikke vil stå her og komme med navne på nogen, der skal sidde i det råd. Der skal jo være en fin proces om det ligesom i alle mulige andre sager. ",0
546,"Jeg vil bare lige i halen på den her diskussion spørge, om ikke ordføreren kan bekræfte, at det, der står i vores forslag, som vi drøfter her, jo er, at vi faktisk foreslår en formand og seks øvrige medlemmer, og at medlemmerne sammensættes af faglige eksperter med bred ekspertise og højt naturfagligt niveau inden for biodiversitet, økosystemer, naturformidling, naturgenopretning og naturforvaltning, og at der derfor er en stærk faglighed på netop de områder, vi lægger vægt på der skal være i rådet. ",0
547,"Tak for spørgsmålet. Det kommer ikke bag på mig, at spørgeren er skuffet over svaret. Her er der en ideologisk forskel. Vi ønsker ikke at give kommunerne mulighed for at drive forretning, heller ikke inden for vedvarende energi, i konkurrence med private selskaber. Der er i dag en klar afgrænsning af, hvilke muligheder der er for de kommunalt ejede selskaber, og skal man foretage investeringer i energi, skal det ske inden for det pågældende selskabs eget ansvarsområde. ",0
548,"Joh, det kan man sige. Det ville i hvert fald trække nogle ting i den rigtige retning. Omvendt er det jo også stadig væk sådan, at selv om solcellerne er blevet billigere, er det stadig væk ikke den billigste form for vedvarende energi. Derfor er der stadig væk et behov for planlægning og aftaler om, hvordan man gør de her ting, hvis vi skal have mest muligt ud af vores grønne omstilling. Og ja, jeg tror også, at kommunerne kan spille en større rolle fremadrettet i forhold til det her. ",1
549,"Vi vil godt takke Enhedslisten for det her udmærkede forslag. Det er jo sådan, at der i den tid, vi er i nu, er behov for, at vi får stillet en masse vedvarende energi-anlæg op, får dem drevet og får snebolden til at rulle så meget som overhovedet muligt. Derfor er det i den sammenhæng upraktisk, at kommunerne er hæmmede i den udbygning, som man kunne se fra deres side. Så vi er positive over for Enhedslistens forslag og synes, det er en rigtig god idé at kigge på, om man kan fjerne nogle af de barrierer, der ligger der. ",0
550,"Tak, så er vi enige om historieskrivningen – som måske en af de få ting. Jeg synes, det er lidt ærgerligt, at ministeren afviser De Radikales forslag, for jeg synes, det er meget afbalanceret. Og det gør opmærksom på to ting, nemlig at man ikke kan køre videre, sådan som det kører derudad i øjeblikket på biomasseområdet, og at man er nødt til at finde frem til at fremme de store varmepumper. Og jeg kan egentlig ikke rigtig forstå, at ministeren er så afvisende over for forslaget i dag, for inden det her bliver anden- og tredjebehandlet, er de her afgiftsanalyser vel kommet frem til overfladen, og så kan vi jo se den store sammenhæng. ",0
551,"Den bekymring deler vi selvfølgelig i Venstre, for det er ikke hensigtsmæssigt, at der bliver investeret i noget, som man ikke agter skal anvendes fremadrettet. Men det er jo ikke sådan, at vi i Venstre siger, at man ikke må bruge biomasse som en del af forsyningssektoren fremadrettet. Så generelt – uanset hvilken teknologi vi taler om – er det selvfølgelig ikke hensigtsmæssigt, at man anvender en teknologi, som vi ikke agter at man skal bruge. Men jeg må så sige, at det her med at komme med enkeltforslag som i det her tilfælde, hvor man bare specifikt går ind og siger, at nu er det det her, man ønsker at fremme, heller ikke er hensigtsmæssigt, fordi vi frygter en zigzagkurs, som ikke er hensigtsmæssig og stabil for sektoren fremadrettet. ",0
552,"Altså, nu ved jeg ikke, om det er for sjov, at jeg skal høres i Klimarådets statistikker fra talerstolen, men jeg kan i hvert fald oplyse, at jeg ikke kan dem i hovedet. Men i forhold til spørgsmålet, altså om vi i Venstre kalder det for bæredygtigt, så glæder jeg mig i hvert fald over, at de kraftværker eller varmeværker, vi taler om, har indgået en frivillig aftale om indkøb af bæredygtig biomasse. Så på den foranledning, ja, så er biomasse også bæredygtigt. ",0
553,"Igen mener jeg, at hvis man kigger på økonomien i det, cirka 10 million kroner årligt, så kan man se på, hvor store bygge- og anlægsprojekter der er i hovedstadsområdet, og det er jo en helt anden økonomisk skala. 10 million kroner kan lyde af meget, men det her er jo kæmpestore milliardprojekter. I forhold til CO 2- udledningen, som jeg også nævnte før, kan man jo lave reduktioner andre steder, så man laver en slags byttehandel med det til gengæld for andre ting. Man kan ikke bytte det her særlige naturområde ud med et andet sted, så det er egentlig min kommentar til det. Jeg vil stoppe her. ",0
554,"Tak for det. Der er jo meget stor interesse for finansieringen, og derfor får jeg lyst til at nævne, at vi jo i Alternativet har meget fokus på al den støtte, der gives til fossil energi – indirekte og direkte er det i størrelsesordenen 40 milliard kroner om året, den fossile energi støttes med – og man kan da bare tage et eksempel fra landbruget. Alene den lavere dieselafgift i landbruget giver landbruget en fordel på 1,5 milliard kroner om året, og i det lys er de her måske 10-50 million kroner jo et lille tal. Så hvis der skal findes penge, kunne vi fra Alternativets side godt foreslå, at man skruer ned for noget af støtten til fossil energi. ",1
555,"Jeg synes, det er helt relevant, at vi prøver på at finde en løsning på, hvordan vi kan styrke biodiversiteten i Danmark, men det ændrer jo ikke på, at der skal være finansiering bag. Vi kan jo ikke finansiere ting med gode følelser eller varm luft eller drøftelser om, hvad vi har af krav. Det kræver altså også noget finansiering, hvis man kommer med et forslag, der koster 100 million kroner nu og vil stige i udgifter. Det er man altså nødt til at forholde sig til i stedet for bare at snakke om, at det her kunne være godt og dejligt. Hvis der ikke nogen penge til det, dør diskussionen ligesom der. ",0
556,"Som nævnt kan vi godt finde finansiering, når vi går i gang med finanslovsforhandlingerne, til den her type ting, fordi vi jo mener, der skal skæres i støtten til fossil energi. Vi mener bare, at det forslag, vi her kommer med, er et eksempel på noget, der præcist kunne passe til den måde, som  landbrugspakken er skruet sammen på, og kunne give det løft, som kan være nødvendigt, hvis vi kommer på kant med flere EU-direktiver. Så mener ordføreren ikke, at det set i det lys kunne være en god løsning? ",1
557,"Vi har ikke lavet den øvelse, og vi har også indtryk af, at det er helt normalt, at man som oppositionsparti ikke har mulighed for at lave en så detaljeret beregning, som der skal til, men gerne kommer med udspil som det, vi har gjort med naturpakken. Den er baseret på, at vi synes, at vi skal have en bedre natur end den, vi har i dag, at vi skal stoppe tilbagegangen i biodiversiteten, og at der er andre bundne opgaver. Og så skal der jo findes midler til det, og de 42 forslag vil sikkert have en meget forskellig pris, som også vil være afhængig af, hvordan man regner på det. Nogle af dem vil sikkert gå i plus. ",0
558,"Der har jeg jo så nævnt, at vi faktisk selv har stillet spørgsmålet og fået svaret fra ministeren, som giver det her overslag på 100-300 kroner per hektar. Så kan man så gætte på, hvor udbredt sådan en ordning ville blive. Ministeren har refereret til, hvis det hele ville blive udbredt, altså 350.000 ha plus det løse, men så langt tror jeg slet ikke sådan en ordning ville komme, for jeg tror, den ville være langt billigere, og det vil vi for eksempel kunne finde i en forhandling, hvor vi nedsætter støtten til fossil energi. ",0
559,"Alternativets fremgang, synes jeg, peger meget godt på, at vi ikke er et bluffnummer. Vi er et parti, som har en plads i Danmark i dag. Vi indgår seriøst i finanslovsforhandlinger, når vi bliver indbudt til det, og har været med i politiske aftaler, som har båret frugt. Så jeg synes, det er en lidt useriøs måde at tilgå det på. Det, vi kommer med her, er et beslutningsforslag som så mange andre. Og ja, vi har fået en indikation ved at spørge ministeren om størrelsesordenen, men vi kan selvfølgelig ikke give en præcis beregning af, hvad det her forslag vil koste. Hvis vi får en beregning af, hvad det vil koste, så vil vi i en finanslovsforhandling kunne foreslå, hvor pengene skal komme fra. Og det kunne jo for eksempel være fra al den støtte, der gives til fossil energi. ",0
560,"Der er ministeren og jeg så nok ikke helt på linje. ATP's formue er på cirka 600 milliard kroner, og deraf investerer de 1 milliard kroner i klima- og energiteknologi. Derudover er de største negative afkast i 2014 og 2015 kommet fra olieinvesteringer. I 2014 tabte ATP 2,1 milliard kroner på olieinvesteringer og havde et samlet positivt resultat på 6,1 milliard kroner Det må ministeren da anerkende er sådan et pænt stort beløb i tab, som kommer fra fossil energi. ",1
561,"Tak til ordføreren. Jeg får næsten indtryk af, at Dansk Folkeparti ikke bakker op om Parisaftalen, altså det, at vi er blevet enige om, at vi maksimum skal have en temperaturstigning på 2 grader, og at totredjedele af den fossile energi skal blive i jorden, for at vi overhovedet kan håbe på at nå op på det. Og det her beslutningsforslag skal jo ses i den sammenhæng. Kan det have sin rigtighed? Er det slet ikke et mål, Dansk Folkeparti bakker op om? ",1
562,"Tak til ordføreren. Jeg tænker, at ordføreren er enig med Alternativet i, at pensionsselskaberne har rigtig mange penge, de kan investere. Og i forhold til investeringer ønsker Alternativet jo, at pensionsselskaberne hjælper med til at investere i de firmaer, der leverer bæredygtige løsninger, herunder også i den tredje verden. Altså, er ordføreren ikke enig i, at vi har en udfordring, når to tredjedele af vores fossile energi skal blive i jorden ifølge vores bindende aftale fra COP21? Så er vi også nødt til at se på andre selskaber, og dermed kunne pensionsselskaberne være en rigtig vigtig løftestang i den forbindelse. ",0
563,"Nej, det synes vi ikke er problematisk overhovedet. ATP er som sagt sat i verden for at sikre et afkast til lønmodtagerne. Det er godt, at det er det, de har fokus på, og det skal de vedblive med at have fokus på. Det er ikke bare godt for lønmodtagerne i Danmark, det er også godt for borgere i fattige lande, at der bliver investeret i virksomheder med produktion i deres lande, herunder også produktion af fossile brændstoffer, for det er stadig væk en forudsætning for vækst og velstand, at man har adgang til fossile brændstoffer. ",0
564,"Så må vi jo bare sige, at grunden til, at Alternativet har fremsat det her beslutningsforslag, er, at det ikke går godt nok, i hvert fald i vores optik. Synes ordføreren, at det er godt nok, at ATP ligger på 95.-pladsen og har en status C i Global Climate Index? Og synes ordføreren, at det er godt nok, at der er et markant dårligt afkast på de fossile investeringer i ATP? Er det ikke noget, ordføreren er enig med Alternativet i burde være anderledes? Og hvad er det så, ordføreren vil foreslå, hvis ordføreren ikke er enig i vores beslutningsforslag? ",0
565,"Jamen jeg er dybt optaget af, at vi får flere grønne investeringer, for det kan betale sig. Det er jeg helt overbevist om at det kan i rigtig mange tilfælde. Jeg er til gengæld også orienteret om, at der faktisk mangler et udbud af tilstrækkelig grønne investeringer. Jeg synes, at debatten heroppefra tidligere afspejlede for eksempel ATP's investeringer i DONG. DONG er jo et selskab, der både investerer rigtig meget i grønt, men også noget i fossilt. Det synes jeg er svært at skelne mellem, og jeg synes, det her forslag er temmelig meget for vidtgående, i forhold til hvem der dikterer investeringerne. ",1
566,"Jeg er fuldstændig enig i, at jo mere el, vi kan bruge, jo bedre, og det gør vi netop med det her forslag. En rutsjebane og Lalandia bruger rigtig meget el, og det giver vi dem så lov til, og så kan de bruge mere af den grønne el i Danmark i stedet for den måske mere sorte energiproduktion i Tyskland eller andre steder. Det burde SF jo sådan set være glade for, for når man samtidig anerkender, at EU's kvotesystem gør, at det ikke betyder noget rent CO 2 -udledningsmæssigt, så er det da vel bedre, at de bruger strømmen i Danmark, hvor vi er grønnere, end de er i Tyskland. ",0
567,"Mange tak. I forhold til klimaforandringer repræsenterede jeg Folketinget i sidste uge. Vi havde besøg af en masse arktiske parlamentarikere fra hele Arktis, en repræsentant for hvert parlament, som besøgte Kangerlussuaq og så indlandsisen. Vi havde en forsker med, som også fortalte om, at der faktisk er dele af smeltningen af indlandsisen, som vi ikke kender til, altså hvorfor den gør, som den gør. Det understregede i virkeligheden et behov for, at vi netop får samlet den her viden, som der er, og den forskning, som der foregår. Det er selvfølgelig et grønlandsk ansvar, men hvordan kan vi her fra Folketinget være med til at understøtte, at vi får samlet den viden, som der er, om, hvordan klimaforandringerne påvirker Arktis og på den måde resten af verden? ",1
568,"Jeg vil meget gerne dele viden om, hvad der er på forskningsområdet, men der foregår overraskende meget forskning i Grønland, vil jeg sige, og meget af det er ikke nødvendigvis noget, som den helt almindelige grønlænder eller for den sags skyld den helt almindelige dansker kender særlig meget til. Så det kunne være interessant at se, hvordan man kan styrke det. Jeg ved, at man i Arktisk Råd også arbejder på at gøre det nemmere, ligesom naalakkersuisut også har taget en række initiativer til at styrke mobiliseringen både af grønlandske studerende rundtomkring i Arktis, men også at forskere kan komme til Grønland og grønlandske forskere kan komme ud og fortælle om klimaforandringerne. ",1
569,"Tak. Tak til ordføreren for talen. I forbindelse med talen nævnte herre Jens Joel, at han i hvert fald sådan overordnet og generelt set var enig i Energikommissionens netop fremlagte rapport og anbefalingerne heri. Inden herre Jens Joel sagde det, fortalte herre Jens Joel også, at han faktisk ønskede at holde foden på speederen, i forbindelse med at herre Jens Joel omtalte den fremtidige udbygning med den vedvarende energi. Og hvordan forestiller herre Jens Joel sig så at den udbygning skal foregå? Hvilke udbudsformer og så videre forestiller herre Jens Joel sig at der skal anvendes i den forbindelse? ",0
570,"Ja, det må ikke være rart at være i et parti, hvor der er flere ministre, der frygter, at solen står op i morgen, så man mister indtægter til statskassen. Jeg vil godt spørge til et tal, som jeg har hørt flere gange. Regeringen siger, at de vil frem til, at der i forhold til energibehovet er 50 procent vedvarende energi i 2030. Og de der 50 procent afhænger meget af, hvad det er 50 procent af. Ligger der en kalkule for, hvor meget man vil reducere sit energiforbrug frem mod 2030, siden man kan sige 50 pct.? Jeg kunne godt tænke mig at vide: 50 procent af hvad? ",0
571,"Det synes jeg lyder som en meget teoretisk tilgang. For eksempel er det sådan, som ministeren også sagde i sin tale, at vedvarende energi er ved at blive rigtig, rigtig billig. Det ville i sig selv være grund nok til, at vi kan forvente, at der kommer meget mere vedvarende energi, altså mange flere vindmøller og solceller, hvis man ellers indretter systemet efter det. Så den logik synes jeg ikke rigtig passer. Jeg vil stadig høre, om det virkelig kan passe, at ordføreren og regeringen opfatter de 50 procent, som regeringen har lagt op til af vedvarende energi i 2030, som et ambitiøst mål, i modsætning til hvad alle andre siger. ",1
572,"Tak. Og tak til ordføreren for talen, hvorpå jeg kan forstå, at herre Søren Egge Rasmussen er enig i Energikommissionens anbefalinger om for eksempel at anvende mere el i transportsektoren. Men kan herre Søren Egge Rasmussen så måske ikke også lige opdatere om ikke andet så i hvert fald undertegnede og de øvrige her i salen i dag om, hvad herre Søren Egge Rasmussens vurdering er af Energikommissionens øvrige anbefalinger om, at for eksempel udbygningen med vedvarende energi skal foregå på markedsvilkår? ",0
573,"Jo, der kan da være behov for at støtte nye teknologier. Men vi er også kommet til et tidspunkt, hvor vi har støttet grøn og vedvarende energi i rigtig, rigtig mange år. Og nu må tiden også være inde til, at de store teknologier kan stå på egne ben, og der kan være en fair konkurrence imellem de forskellige teknologier, som dermed vil sikre, når vi skal nå de mål, som vi har fremadrettet, både mod 2030 og 2050, at både virksomheder og forbrugere også er i stand til at betale regningen for den grønne omstilling. Og så er det også helt afgørende, at vi tænker på økonomien og får en god konkurrence mellem teknologierne. ",1
574,"Tak til herre Christian Poll for spørgsmålet. Alene ambitionen om mindst 50 procent vedvarende energi i 2030 af det samlede energiforbrug er et meget, meget ambitiøst mål. Jeg tror ikke, der er mange lande ude i den store verden, der har det samme ambitionsniveau. I forhold til 2030 og målene der er det således, at der i EU i øjeblikket pågår en fordeling mellem landene, og det kommer op på det næste energiministerrådsmøde her i juni. Når den fordeling foreligger, når der er en aftale i EU om, hvordan opgaverne skal fordeles mellem landene, kommer regeringen i løbet af efteråret med et katalog over tanker og ideer til, hvordan vi kan gøre mere på klimaområdet med en række tiltag på de områder inden for det ikkekvoteomfattede område, hvor Danmark får en opgave, der skal løses. ",1
575,"Jeg vil bare lige sige, at målet om 50 procent vedvarende energi i 2030, som regeringen har sat sig, jo ikke er ambitiøst, heller ikke set i lyset af at teknologierne nu er ved at blive så billige. Det har vi jo hørt om flere gange i debatten i dag; det er nærmest noget, der kommer til at give sig selv, fordi det nu bliver så billigt at opstille vedvarende energi og i hvert fald vil blive det for flere af teknologiernes vedkommende. Men jeg vil gerne høre ministeren om, hvad ministeren så ser som et muligt ambitiøst energiforlig. Hvilke elementer har det? Og har de her MEP'er, som jeg nævnte i min tale, med deres nye rapport fra Europa-Parlamentet ikke ret i, at EU også skal stramme EU's mål og dermed vores? ",1
576,"Tak for spørgsmålet. Jeg deler sådan set Enhedslistens betragtninger om, at det ikke er uden udfordringer at anvende biomasse. Men vi er også af den opfattelse, at det her bedst reguleres internationalt. Det at forestille sig en national lovgivning på det her område synes vi ikke er fornuftigt. Det, der foregår på det her område, er jo på tværs af landegrænserne. Derfor er vi også tilfredse med, at Dansk Fjernvarme og Dansk Energi har lavet nogle kriterier for import af biomasse og krav til, hvordan biomassen skal være. ",1
577,"Jeg er meget enig i det sidste. Vi har et ansvar, for nu at sige det meget direkte, for, at der ikke sker for mange fejlinvesteringer. Det, der er sagen lige nu, er, at kloge mennesker træffer forkerte beslutninger, fordi vi så at sige har et system, som tvinger en omstilling igennem med en løsning, som jo så holder 20 år, men som i virkeligheden ikke var den rigtige. Derfor mener jeg sådan set, at vi har en meget større opgave i og et meget større ansvar for at få løst de pligtopgaver, som vi også diskuterede under den seneste debat, og som blandt andet handler om at sikre afgifter, der tilskynder til brug af varmepumper. Der synes jeg ikke at det her er det mest præcise instrument, om end det altid er gavnligt at få en diskussion af bæredygtigheden i biomassen. ",0
578,"Tak. Alternativet er meget positive over for det her forslag, fordi vi jo netop for øjeblikket ser en meget uhensigtsmæssig udvikling, i retning af at biomasse anses for at være et CO 2 -neutralt valg, og ser de misforståelser, det kan skabe, i forbindelse med at vi er ved at bygge et vedvarende energi-system, hvor biomasse er sådan lidt et smertensbarn, der kan ende med at fylde for meget. Så vi synes, det er et rigtig godt forslag, at man får en større fokus på den CO 2 -udledning, der reelt er ved at bruge forskellige typer af biomasse. Så vi kan støtte forslaget. ",1
579,"Jamen 100 million kroner er et meget lille beløb i forhold til opgavens størrelse og i forhold til de investeringer, vi skal foretage i Danmark for at komme frem til 100 procent vedvarende energi. Vi skal selvfølgelig løbende se på, hvor vi får mest for pengene, og der ser det altså ud, som om det at fremme solceller faktisk kunne være en rigtig god løsning i forhold til for eksempel biogas. Jeg vil godt høre ordføreren: Hvad angår sådan en husstand, der har et anlæg på mere end 6 kW, og som har det, fordi man har investeret i et jordvarmesystem eller i en luft til luft-varmepumpe og smidt sit oliefyr ud, altså gjort det, man har anbefalet, er det så ikke urimeligt, at man lige pludselig begynder at betragte sådan et anlæg som et erhvervsanlæg? ",0
580,"Tak for spørgsmålet. Jeg har en forventning om, at vi får mere solcelleenergi i den samlede energiforsyning. Det får vi for at nå regeringens mål om mindst 50 procent af det samlede energibehov dækket af vedvarende energi i 2030. Og med de priser, vi ser på solenergi i øjeblikket, er solenergi absolut konkurrencedygtig. Regeringen går efter at udvide mængderne af vedvarende energi frem mod 2030, og der er jeg sikker på at solenergi bliver absolut konkurrencedygtig. Men for regeringen er det afgørende, at vi vælger den udbygning af solenergi, som er billigst, og dermed sikrer, at vi får flest mulige kilowatt-timer fra solenergi til den lavest mulige pris. ",1
581,"Med hensyn til at få mest for pengene er vi i Enhedslisten også for det, og jeg vil bare gøre opmærksom på, at landvind altså fortsat er den billigste vedvarende energi-udbygning. Men der kan være det energimiks, som vi bør bestræbe os på at få. Og jeg synes ikke, det er rigtigt, når ministeren siger, at solceller er konkurrencedygtige, for det er de jo ikke med 12 øre i tilskud på 20 år, hvis landvind kan klare sig med 25 øre i 4-5 år. Så vi får stadig væk mest ud af landvind. Så jeg vil godt høre ministeren, om ikke vi skal prøve at se lidt grundigere på, hvor det er, vi får mest for pengene, og om ikke det er sådan, at vi absolut ikke får mest for pengene, når vi giver støtte til biogas. ",1
582,"Tak for spørgsmålet. Jeg er grundlæggende af den opfattelse, at det er fornuftigt, at der er en god, sund konkurrence mellem de forskellige vedvarende energi-teknologier, og jeg tror, man skal være ret forsigtig både som minister og som politiker i det hele taget med at forudsige teknologiudviklingen, i forhold til hvad der bliver billigst. Bare når vi kigger på teknologiudviklingen inden for havvind, kan vi se, at der jo er sket en prisreduktion på 70-80 procent over en 10-årig periode. Så derfor skal vi være ret forsigtige med det her, men sikre, at det energimiks, der bliver, fremmer de billigste løsninger. ",1
583,"Tak. Jeg kunne godt tænke mig at tale om noget, som herre Kristian Thulesen Dahl desværre ikke var inde på, og det er vores natur. Vi ser jo lige nu en voldsom nedgang i vores biodiversitet. Arter uddør hundrede til tusind gange hurtigere. Det er simpelt hen masseødelæggelse af vores natur, vi ser, både planter og dyr. Jeg søgte lidt at få nogle ord også fra herre Kristian Thulesen Dahl om den danske natur. Hvad skal vi gøre herhjemme for at sikre, at vi ikke totalt smadrer hele vores natur, alle vores planter, så vi stadig væk har en høj biodiversitet – og også i forhold til det vilde dyreliv? Hvad vil man gøre fra Dansk Folkepartis side for den natur, som jo er vores alle sammens natur, og som vi har brug for? ",1
584,"Vi har det, at vi har haft samtalen før. Grunden til, at jeg tager det op igen, er jo, fordi man har set nogle tiltag i år, som netop ikke kommer til at styrke vores biodiversitet og vores natur, blandt andet pesticidplanen. Derfor kunne jeg godt tænke mig at høre, om Dansk Folkeparti vil være med til at sikre, at vi får mere vild natur, altså ikke kulturlandskaber, men naturlandskaber. Er det noget, der også er på Dansk Folkepartis dagsorden, nemlig at vi faktisk sikrer, at der er en vild natur at give videre til vores børn og børnebørn? ",1
585,"Men når jeg snakker natur, mener jeg, at man jo kunne gøre noget, der slet ikke har med virksomhederne at gøre, for eksempel den statslige skov: Hvordan kan man lade den stå uberørt hen, så det bliver vild natur? Det er ikke noget, som koster synderlig meget i forhold til vores offentlige finanser, og det er ikke noget, der går ud over nogen virksomheder, men det er med til at højne biodiversiteten, og det er egentlig det, jeg prøver at efterspørge: Kan vi ikke gå lidt mere ambitiøst til værks i forhold til det her? For det er ikke noget, der går ud over vores virksomheder, og det er ikke noget, der går ud over nogen, men det er faktisk noget, som kommer os alle sammen til gode, så vi stadig væk har insekter og vi har vild fauna og så videre i vores natur i fremtiden. ",1
586,"Tak for talen. Jeg synes, der manglede en lille smule, for der var ikke særlig meget om miljøet ud over noget om nogle plastikposer og tomme flasker. Det er selvfølgelig også i orden, når man skal gennemgå samtlige figurer i Matador. For os, der ikke ligesom statsministeren har set Matador 20 gange, er det jo rart at få gennemgået karaktererne en gang til. Jeg vil gerne spørge til miljøet, for nu kan vi jo snakke lidt om det. Nu er Liberal Alliance kommet i regering, og jeg vil spørge, om ordføreren er enig med Liberal Alliances miljøordfører, Carsten Bach, som siger, at klimaforandringer er en naturlig del af Jordens cyklus. Er det Liberal Alliances holdning, at de ikke er menneskeskabte, og at det ikke er forurening? ",0
587,"Jeg kender ikke de citater, som spørgeren henviser til. Det, jeg kan sige, er, at Liberal Alliance mener, at klimaforandringerne er reelle og skaber reelle problemer, og at der er nogle problemer, som vi skal løse internationalt. Mere tydeligt tror jeg ikke at jeg kan sige det, uanset hvad spørgeren måtte hive frem af citater. Vi mener, det er en reel udfordring og en reel problemstilling, og vi mener, at det er noget, som Danmark i samarbejde med andre lande i verden skal committe sig på og løse i fællesskab, fordi det i sin natur er en problemstilling, som er grænseoverskridende. Derfor kan Danmark heller ikke løse det alene. ",1
588,"Vi har en stram miljølovgivning, ja, og det ved vi sådan set også vores virksomheder er glade for, fordi de kender den langsigtede plan: Hvor er det, vi vil hen som samfund? Det er det, de planlægger efter. Det er det, de investerer efter. Når man afskaffer PSO'en, som faktisk er et godt princip om, at dem, der forurener, betaler, dem, der belaster klimaet, betaler, og om, at de er med til at betale for den omstilling, vi alle sammen skal have, er jeg ked af, at der er et flertal, der har valgt at afskaffe noget, som var en finansieringskilde til omstilling til vedvarende energi og samtidig lagde det niveau, som skal til, for at der også sker en energieffektivisering og så videre ude i virksomhederne. ",1
589,"Tak. Jeg kunne egentlig godt tænke mig at spørge fru Pia Olsen Dyhr, som jo har været lidt efter Alternativet i forhold til, at vi skal være med i forhandlinger, om jeg ikke kan få en forklaring på, hvornår det så er, man siger stop til forhandlinger. Nu prøvede fru Pia Olsen Dyhr at forklare Nordsøaftalen. Jeg kunne så godt tænke mig at spørge om afskaffelsen af PSO'en, som gjorde, at vi havde en finansiering af omstilling til vedvarende energi, hvor forureneren betaler og så videre Kunne jeg ikke få en forklaring på, hvordan man kunne gå med til den aftale, og hvornår det er, man når grænsen? ",0
590,"SF er for eksempel ikke med i boligaftalen, for den mener vi ikke ville være en god aftale at deltage i. Den var ikke retfærdig nok, men vi var med i PSO-aftalen, fordi vi synes, at vedvarende energi er vigtigt i Danmark. Vi var optagede af, at de kystnære møller kunne blive til virkelighed. Nu deltog jeg i forhandlingerne og ved, hvilke armlægninger det krævede, og jeg ville have ønsket, jeg ville have elsket, jeg ville have nydt, hvis Alternativet havde hjulpet os med det. Jo flere vi er, jo stærkere er vi. Men desværre oplever jeg jo igen og igen, at hverken Alternativet eller Enhedslisten er med, når det gælder det grønne område, og det er jeg faktisk rigtig ked af. ",0
591,"Når vi blandt andet snakker PSO-aftalen, må jeg så lige forklare fru Pia Olsen Dyhr, at det ikke er altid, at Alternativet er inviteret med. I Parisaftalen, som jeg ved vi begge to står meget op for, er der det, som bliver omtalt som no backsliding – jeg tror, man på dansk kalder det ingen tilbageskridt – og PSO-aftalen kommer jo til at betyde en øgning i CO 2 -udslippet fra dansk side. Er det godt nok? Er det godt nok at sidde med til en forhandling, hvis resultatet bliver, at vi får en øget CO 2 -udledning? ",1
592,"Mig bekendt er der ikke nogen, som tidligere har sat et mål for andelen af vedvarende energi i Danmark i 2030. Der er blevet sat nogle mere langsigtede mål, men der er aldrig blevet slået ned på 2030 og sagt, hvad tallet skulle være der. Men det er klart, at den teknologiske udvikling også gør, at vi hele tiden bliver mere og mere effektive i den måde, vi foretager reduktioner på. Og det betyder, at man ikke bare kan have en forventning om, at den reduktion, der skal ske, nødvendigvis skal være den samme år for år. ",1
593,"Men mener statsministeren virkelig – og jeg prøver egentlig at forstå, om statsministeren så har lavet sit eget pensum – at vi fuldt ud lever op til Parisaftalen, som det ser ud med de planer, som statsministeren har med sin 2025-plan, hvor klima ikke er nævnt mere end en gang? Og hvad med biodiversiteten, som vi desværre ikke når, kan vi jo forstå på regeringen? Altså, mener statsministeren virkelig, at der er læst op på pensum, når vi på den måde ikke lever op til den her række af internationale aftaler? ",1
594,"Jeg synes bare, det er interessant, for siden det her lovforslag blev fremsat, har der været en konstant debat om, at man ikke ønsker buropdræt – når man kalder det buropdræt begynder det i øvrigt at minde lidt om burhøns og alt sådan noget; jeg kalder det nu stadig væk havbrug – for nu vil man meget hellere have, at det foregår på land. Men jeg har faktisk aldrig hørt Enhedslisten tale positivt om dambrug, som vi jo har på land, og det gør man ikke, fordi der i forbindelse med det også er en form for udledning. Så hvad pokker er det, Enhedslisten vil have? ",0
595,"Jeg hørte ikke noget spørgsmål, men jeg vil da gerne svare alligevel. Hvis man ligesom skal tage udgangspunkt i energiforliget og de ting, der er, synes jeg da, det ville være meget optimalt, at man så kritisk på den allerdyreste såkaldt vedvarende energi, altså at man kigger på den øgede udgift til biogasudbygningen. Hvorfor vil man lade det accelerere? Når den reneste vedvarende energikilde, som der er – vi kan godt diskutere, om det er sol eller vind, men vi er i hvert fald ovre i, at sol og vind konkurrerer om at være den reneste vedvarende energi – stiger lidt, og der måske var udsigt til at kunne justere på det, så vi kunne få mere for pengene i det samlede energiforlig, er vi helt åbne over for det. Så det er den justering, vi meget gerne vil være med til at drøfte. ",0
596,"Tak for talen. Der var flere ting i den, som vi fra SF's side jo er meget enige i, specielt det store fokus på uddannelse – det ved vi at De Radikale går meget op i – og grøn omstilling. Regeringen har jo været mere end kryptisk, i forhold til hvordan man vil finansiere nogle af de her mange planer. Der er sendt en kæmperegning ud på over 5 milliard kroner, men man vil ikke rigtig sige, hvor pengene skal komme fra. Noget af det, der tidligere har været oppe i debatten, er det med at kigge på SU'en. Derfor ville jeg gerne, når nu ordføreren bruger så meget af sin taletid på at tale uddannelse op – og det er jeg fuldstændig enig i – høre, om det overhovedet er noget, Radikale kunne være med til i en pakke, altså at røre ved SU'en på den ene eller den anden måde. ",0
597,"Det synes jeg er meget kloge betragtninger. Nu har jeg hørt Venstres ordfører, men også klimaministeren, igen og igen sige det her med PSO'en, altså at når vi nu får afskaffet PSO'en, har vi nærmest løst alle problemer. Men Klimarådet siger jo, at hvis vi afskaffer PSO'en, kommer vi til at stå med en manko på 3,1 million t i forhold til CO 2 -udslippet eller cirka 5 procent af udledningen i forhold til basisåret 1990. Er Socialdemokratiets klimaordfører enig med Klimarådet, eller er Socialdemokratiets klimaordfører enig i ministerens og Venstres meget fantasifulde udlægning af PSO-vurderingen? ",0
598,"Jeg er fuldstændig enig med ordføreren i, at vi også skal gennemføre energibesparelser. Men forestiller ordføreren sig virkelig, at man kan sige, at nu stopper vi med den her udbygning af vedvarende energi, ombygning af energisystemet, og så kan vi alene satse på at spare energi ved for eksempel at efterisolere vores bygninger? Og hvordan skal det blive en billig indsats? Som jeg har forstået det, er det faktisk en forholdsvis dyr indsats per sparet kilowatt-time i forhold til så mange andre indsatser. ",0
599,"Tak. Ifølge Klimarådet vil regeringens planer om at sløjfe PSO-afgiften jo føre til en merudledning på 3 million t CO 2  om året, altså en 6-7 procent af Danmarks samlede udledning, og det er jo derfor, at vi fra Alternativets side er bekymrede for den tilgang. Hvorfor ikke kigge målrettet på, hvor det ville være fornuftigt at bruge mere el, altså især i varmepumper, som vi har snakket om masser af gange, i geotermivarmepumper, i store og små varmepumper og så lempe på noget afgift dér, så vi får det ledt derover, men bibeholder selve PSO-systemet med de justeringer, der skal til? Man kunne også vælge simpelt hen at lave en grøn målerafgift, som man har det i Tjekkiet. Det vil jeg godt høre ordførerens kommentar til. ",1
600,"Jo, men det er jo netop derfor, jeg foreslår, at man gør det målrettet, altså begavet, dér, hvor det kan give mening. Et generelt højere elforbrug, som man vil få ved at sænke prisen på el, vil jo give en langt højere CO 2 -udledning, fordi alle brancher vil gå i gang med at bruge mere el. Det, der ville være smart, var at sige: Hvor er det gode elforbrug, hvor kan det gode elforbrug i en varmepumpe erstatte noget fossil energi? – og så lave en afgiftslempelse der. Ville det ikke være det smarteste? ",1
601,"Kriegers Flaks møller er billigere, fordi de bliver bygget til et eksisterende projekt. Det er derfor, man ikke kan sammenligne dem en til en. Men du kan jo så bare sige, at de er billigere, fordi de bliver bygget til et eksisterende projekt, fordi du sparer nogle ledningsomkostninger. Grunden til, at de møller, man vil producere på Vestkysten, er så dyre, er, at man vil placere dem et jomfrueligt sted fuldstændig ugeneret af møller i forvejen. Der kunne være nogle pointer i måske at drøfte at lave en tilbygning på Vestkysten på et tidspunkt, hvor man får brug for elektriciteten. Dermed sikrer vi samtidig, at vi opnår en billigere grøn omstilling, og det er jo det, der er formålet for Venstre. ",0
602,"Jeg tror, at den bedste måde at sikre en omkostningseffektiv grøn omstilling på – for det mål har vi tilfælles; det er jo kun en succes at udbygge med vedvarende energi, når det samtidig bliver det billigste, sådan som det er lykkedes i Danmark, så det mål deler vi – er, at der er stabilitet i alle udbud. Det kræver, at man kan stole på de aftaler, der bliver lavet. Og hvis man kan det, ville jeg foretrække, at man havde siddet i forligskredsen og taget den her drøftelse, i stedet for at regeringen havde stillet sig op på et pressemøde og opsagt energiforliget og droppet udbuddet. ",1
603,"Jeg kan i hvert fald garantere herre Søren Egge Rasmussen, at jeg bringer det med, hvor end jeg går og står, også som finansordfører, over for de ministre, der har det ansvar. Det er vores foretrukne løsning, det er den, vi arbejder for. Når det er sagt, vil jeg sige, at vi ikke udelukker en såkaldt finanslovsløsning, hvis vi kan finde den rigtige finansiering og vel at mærke kan få sikkerhed for, at der så er de midler, der skal være, til at investere i vedvarende energi også ud over 2020. Så det er jo sådan en plan B. Vi kan høre, at der er mange, også af de større partier i Folketinget, der ønsker PSO'en på finansloven, men så må i hvert fald en vigtig ting være, at vi sikrer også det næste energiforlig. ",0
604,"Nu synes jeg, det er fornuftigt at tage sådan nogle forhandlinger omkring forhandlingsbordet, men jeg er sådan set enig med ordføreren i, at det at fjerne PSO'en betyder, at vi kommer til at opleve, at der bliver bedre muligheder for varmepumper i fjernvarmeværker. Det synes jeg faktisk vil være en kæmpemæssig gevinst, at vi kommer til at gå i den retning. Vi kommer til at bruge mere grøn el i større dele af samfundet. Jeg tror også, vi vil se virksomheder, som vil gå væk fra at bruge fossile brændsler og vil skifte til at bruge el, når prisen på el bliver mere konkurrencedygtig. ",1
605,"Vi gennemførte i tirsdags et udbud på Kriegers Flak. Det er en kæmpemæssig opgave. Og selv om prisen er faldet, er det jo også i økonomisk sammenhæng stadig væk noget, der koster rigtig mange penge. Det er en park, som vil forsyne 600.000 husstande med deres årlige elforbrug. Det er en park, som der i øvrigt er en bred enighed om i Folketinget som en del af energiaftalen 2012, ligesom der også nu er opgaver i forbindelse med havvindmølleparken i Esbjerg. Den er jo også i gang og vil forsyne yderligere 400.000-500.000 husstande. Danmark er midt i en grøn omstilling, dag for dag bliver andelen af vedvarende energi i den danske energiforsyning større og større, og når man ser på de mål, vi har for 2020 ifølge energiaftalen, så når vi langt, langt længere. ",1
606,"Tak for spørgsmålet. Danmark har et højt ambitionsniveau. Det ambitionsniveau fortsætter vi med at have. Men det er også klart, at når man gennemfører en vækstpakke – uanset om det er under den nuværende regering, eller om det drejer sig om de to tidligere vækstpakker, som blev gennemført under den forrige regering – så kan det føre til, at der er en kort periode med en stigning i CO 2 -udledningerne, og at det dermed er en udfordring i forhold til klimaet. Men stadig væk er det således, at Danmark ligger helt, helt i front, og vi når langt længere i 2020, end vi er forpligtet til i forhold til de aftaler, der er i EU. ",1
607,"Jeg er rigtig glad for den tilkendegivelse, for det handler jo om, hvordan man finansierer ting. Der er en udgifts- og en indtægtsside, og begge ting kan sådan set gribe ind i energiforliget, men der er også en anden ting, der kan gribe ind – om ikke direkte, så i hvert fald indirekte – og det er jo, at vi ved, at en omlægning fra PSO til for eksempel bundskat vil have en konsekvens i forhold til CO 2 -udledningen, altså, det vil øge CO 2 -udledningen. Og det strider måske i hvert fald imod ånden i energiforliget, hvis man skruer det sammen på en ny måde, der har den konsekvens. Vil De Radikales ordfører, herre Martin Lidegaard, sikre, at der samtidig på den ene eller den anden måde tages initiativer, der kompenserer for det? ",0
608,"Det her betyder jo ikke, at det er den eneste løsning på transportsektorens udfordringer. Jeg ser det sådan, at vi fremadrettet kommer til at se et blandet billede, hvor nogle køretøjer kommer til at køre på el og andre på biobrændstoffer og måske endda på energikilder, vi slet ikke kender i dag. Så derfor ser jeg det her som et element ud af flere. Men det forhindrer jo ikke, at vi også kan tage tiltag i forhold til at bringe mere el ind i transportsektoren. ",0
609,"Tak for det. Jeg vil egentlig bare høre, om ministeren og regeringen stadig væk – som vi også har snakket om i energiforligskredsen – påtænker, at der senest i år 2017, som starter nu her om ikke så længe, skal træffes en beslutning om, hvordan vi vil leve op til de 10 procent, som herre Søren Egge Rasmussen også henviser til er EU's krav til andelen af vedvarende energi i transportsektoren. Altså sådan at der kan komme lidt større klarhed for nogle af aktørerne derude om, hvor meget der bliver biobrændstoffer, og hvor meget der bliver el og sådan noget. Agter ministeren at indkalde energiforligskredspartierne til det inden så længe? ",0
610,"Med forslaget her skaber vi jo et marked for afsætning af avancerede biobrændstoffer, herunder også en markedsmulighed for et eventuelt værk i Maabjerg. Selve det at finansiere et sådant indlæg mener jeg ikke er en offentlig opgave. Men det betyder ikke, at vi ikke kan kigge på, hvilke muligheder der skulle være for at finde andre former for finansiering til anlægget. Det er jo også den drøftelse, som herre Jens Joel er indgået i med både undertegnede og erhvervs- og vækstministeren. ",0
611,"Nu har der været mange forskellige modeller i spil. For eksempel kunne man vælge en tysk løsning, hvor man åbner sit marked lidt for de nabolande, som man har elforbindelse til. Jeg vil godt spørge ordføreren, om ordføreren er bekendt med, at der i morgen kommer et EU-direktiv om vedvarende energi, som forventes fremsat her, og hvor det fremgår, at Kommissionen planlægger at gøre det obligatorisk for medlemslandene at åbne deres støttesystemer for elektricitet for andre EU-medlemslande. For hvis det er korrekt, er vi i den situation, at regeringen har fået gennemført en statsfinansiering af vores elsystem, og bag efter så kommer EU og kræver den løsning, vi kunne have valgt i stedet for. ",0
612,"Jeg er fuldstændig enig med Enhedslisten og herre Søren Egge Rasmussen i, at det er ret vildt at tænke på, at vi for første gang i årtier har en regering, som går den modsatte vej. Danmark er jo et unikt land, hvor vi har opbygget en velfærdsstat og haft en velstandsstigning, samtidig med at vi har holdt vores CO 2 -udledning på niveau og ikke bare har forurenet mere. Og nu går man altså den anden vej. Vi fik stoppet nogle af de allermest sorte forslag. Det er ikke gået fuldstændig vores vej i den her forhandling, men alt andet lige er det blevet mindre galt end det, der var udgangspunktet, da vi gik ind i lokalet. Og det er derfor, vi valgte at tilslutte os, for vi synes, man kan se, at vi har været der. ",0
613,"Det tager mig så over til det andet spørgsmål, for en åbningsløsning kunne have fortsat en stabil finansiering, mens finanslovsløsningen, som nu altså er valgt, ifølge Klimarådet vil give en markant øget merudledning af CO 2  på i hvert fald 3,1 million t. Kan ministeren ikke bekræfte, at vi med den står i en meget usikker situation, hvor vi hele tiden skal forhandle for få år, 1 år, næste år, frem i tiden for at finde ud af, hvor meget vi vil omstille, og at erhvervslivet, der gerne vil investere i det her, derfor kan blive meget usikker på, om det kan betale sig at investere i Danmark og i hvert fald lægge noget på prisen, fordi risikoen for finansieringen bliver langt større? ",1
614,"Jeg vil benytte lejligheden til at læse et citat fra ordføreren op: »Det er i stedet for netop nu måske endda endnu mere vigtigt, at vi overvejer vores indsats meget nøje og stopper den ensidige danske udbygning med blandt andet vindmøllestrøm, fordi vores overproduktion jo alligevel bare bliver solgt med underskud på den europæiske elbørs, så andre europæiske lande får større mulighed for CO 2 -udledning. Det gavner ikke nogen eller noget, men skader til gengæld konkurrenceevnen i Danmark, kvotesystemet i EU og dermed også den reelle grønne omstilling«.    På baggrund af det vil jeg spørge ordføreren: Hvad er det så, der med det regeringsgrundlag, der ligger nu, er forandret? ",0
615,"Så håber jeg, at Liberal Alliance i løbet af endnu en uge bliver langt mere kloge og kommer frem til at kunne erkende, at det er den vedvarende energi, som er det, der skal satses på i Danmark, fordi det jo er det, der er vores udgangspunkt, og at vi historisk set har haft nogle processer, som har gjort, at alle typer af a-kraft er noget, man har fravalgt, og at det derfor ikke har så stor betydning, at Liberal Alliance har fået den sætning med i regeringsgrundlaget om, at der er visse teknologier, man skal undersøge nærmere for, om der er barrierer omkring det. Så jeg vil høre ordføreren, om det ikke ville være bedre at slå ind på, at det, vi er bedst til i Danmark, fortsætter vi med. ",0
616,"Det skyldes måske, at vi er nogle partier, der også er optaget af andre problemer. Vi mener faktisk, man skal tage reel politisk stilling til grøn omstilling og den offentlige sektor. Vi råber ikke bare udlændinge, hver gang der skal tales politik. Vi mener, det er helt afgørende, at man fra dansk side står et hundrede procent fast på internationale aftaler. Man skal stå et hundrede procent fast på, at vi kun løser de her udfordringer med eksempelvis flygtningesituationen igennem internationalt samarbejde. Vi synes, det er ærgerligt, at der i regeringsgrundlaget er nævnt nogle ting, der peger i retning af, at der er et reelt opgør med nogle af de rigtig gode internationale konventioner. ",1
617,"Tak. Nu havde jeg alle mulige enormt kække bemærkninger, jeg ville være kommet med efter talen, men så har der været en spisepause, hvor det hele er forsvundet. Så nu går jeg i stedet for lige til sagen og spørger ind til vores natur. Der står jo i regeringsgrundlaget, at man vil standse tilbagegangen i biodiversitet, hvilket vi jo har forpligtet os til med 2020-målene. Og så kunne jeg godt tænke mig at høre, om der er lidt mere på vej. For vi ved, at regeringen foreslår +13.000 ha, men at forskerne ligesom siger, at hvis vi skal stoppe tilbagegangen i biodiversitet, så skal vi have op imod 75.000 ha fri natur. Så har De Konservative nogen bud på, hvordan vi kan få gang i det her arbejde, som jo haster nu, hvis vi skal nå vores mål inden 2020? ",0
618,"Det er også rigtig godt. Og igen vil jeg sige, at jeg har rost jer utallige gange efterhånden, så det næsten bliver helt pinligt. Men stadig væk er det jo kun en tredjedel af, hvad der er behov for, hvis vi altså lytter til forskerne. Hvis vi for alvor skal leve op til vores internationale aftaler om at stoppe tilbagegangen i biodiversitet inden 2020, skal vi jo op imod de her 75.000 ha, og 25.000 ha er jo kun en tredjedel af det. Så er det noget, man kan forestille sig at De Konservative vil arbejde videre for, altså at vi egentlig når det mål, som vi har forpligtet os til? ",0
619,"Men vi arbejder for at stoppe den tilbagegang i biodiversitet, som vi har set, og det har Danmark også forpligtet sig til internationalt, for det giver sig selv, at det skal vi naturligvis arbejde for. Her er skovene ét virkemiddel. Et naturgenopretningsprojekt som for eksempel Søborg Sø er et andet godt virkemiddel. Men jeg tror, at man må sige, at det er sindssygt svært at nå det her mål inden for den tidsgrænse, der er sat, og det er stort set alle andre europæiske lande jo også kommet frem til. Det betyder ikke, at vi skal stoppe med at forsøge, men at udfordringen er stor. ",1
620,"Tak for spørgsmålet. Jeg kan jo så glæde Alternativets ordfører med at sige, at det i hvert fald er skrevet ind i regeringsgrundlaget, at man vil arbejde på at finde nogle løsninger i forhold til at tiltræde Parisaftalen. Det kræver nogle interne drøftelser, for at man kan nå til enighed om, hvad det er, Grønland endeligt beslutter sig for, og hvordan man kan sikre et flertal for det. Men der er i hvert fald åbnet meget mere op, i forhold til at Grønland underskriver Parisaftalen. Når vi oplever klimaforandringerne på så tæt hold og vi ser, at temperaturen i Arktis stiger med dobbelt hastighed, så giver det rigtig, rigtig god mening, at vi som nogle af dem, der oplever klimaforandringerne så tæt på, også er med til selv at tage ansvar. ",1
621,"Tak. Der er i regeringsgrundlaget et mål om 50 procent vedvarende energi. Og man kan jo med statsministerens egne ord fra starten af hans tale nu her sige, at luften er gået af ballonen, hvis vi kun når 50 procent i 2030. For så burde vi faktisk være på 60-65 procent Og så må vi jo med Erika Voigts ord få gang gakkelakkerne, også når det kommer til eksempelvis transportsektoren, som jo står for rigtig meget af det her energiforbrug. Så kan statsministeren løfte noget af sløret for, hvordan vi skal gribe det her an i forhold til den vedvarende energi, også på transportområdet, hvor vi jo har set en tilbagegang med de aftaler, der er lavet på elbilmarkedet? ",1
622,"Men vil det så sige, at hvis nogle af de store bilproducerende lande selv begynder på en omstilling til elbiler – der er flere lande, hvor man taler om en udfasning af salget af nye fossile biler frem imod 2025-2030 – så er det noget, vi også kunne rykke med på, altså at vi ikke lader os holde tilbage af den her målsætning, som statsministeren kalder ambitiøs, på de 50 pct.? Jeg mener: Hvis vi er lineære herfra nu, så vil det hedde 60-65 procent Men vil vi være med og løbe med de andre, når de kommer til at overhale os i forhold til nogle af de her ting? ",1
623,"Man kan jo meget præcist se i regeringsgrundlaget, at vi sætter os det mål om at have mindst 50 procent VE i 2030, og det er et ambitiøst mål. Altså, tro mig, det  er  et ambitiøst mål, når afsættet er, at vi har 29 procent Og så siger vi i øvrigt, at der skal være stocktaking undervejs, altså at der skal evalueres på det undervejs. En af de parametre, man skal tage ind, er jo blandt andet den teknologiske udvikling. For vi skal jo nå i mål i 2050, hvor vi skal være uafhængige af de fossile brændstoffer, og der får vi brug for, hvis vi også skal have råd til det, at få noget hjælp fra teknologien. Noget af det kan vi udvikle selv herhjemme, men i forhold til transportsektoren har vi altså brug for et europæisk og et globalt medspil. ",1
624,"Det er jo helt rigtigt, at det netop er grænseoverskridende udfordringer, altså problemer uden pas, som vi skal løse i fællesskab i verden. Men der er jo ting, der omhandler Danmark. Der er jo ikke bare vandløbenes situation, der er også for eksempel biodiversiteten, når man nu vælger at udvide de måder, man kan arbejde på i landbruget. Og jeg må simpelt hen indrømme, at jeg savner, at den kærlighed, som jeg ved at ordføreren har til Danmark og til vores land, også giver sig udtryk i en vilje til at beskytte vores natur og vores miljø og den biodiversitet, som er helt afgørende for, at vi har et smukt land at give videre til de næste generationer. Så det er en kærlig opfordring til ordføreren om at tage det her punkt meget mere alvorligt, så vi passer på vores land. ",0
625,"Vi taler da i den grad sammen. Nu har der været en række temamøder, og efter dem begynder man jo rigtigt at forhandle. Jeg er fuldstændig enig i, at vi har en udfordring. Det er også derfor, at jeg siger, at vi har en udfordring i vores CO 2 -udledning. Det skal vi da tage alvorligt. Det tager vi dybt alvorligt, og jeg tror, at spørgeren er enig med mig i, at vi skal finde en måde at få el ind i for eksempel transportsektoren, i vores varmesystemer på, for det jo vil give rigtig, rigtig god mening, i forhold til når vi taler udledningen. Så vi har bestemt ikke på nogen måde glemt eller svigtet det grønne. Vi er faktisk stolte af at være med i en række aftaler på det her område og vil fortsat kæmpe for den sag. ",0
626,"Jeg kan jo høre, at ordføreren godt vil sige en masse flotte ord, men det skal ikke bare lyde godt. Det skal også være godt. Hvis vi skal have en grøn omstilling, hvis vi år for år skal sørge for at efterleve energiforliget og rulle den grønne energipolitik ud, vil jeg sige til herre Søren Pape Poulsen, at man ikke bare skal holde flotte taler. Så skal man også sørge for at lave nogle konkrete tiltag og stå ved de aftaler, man laver. Vi har ikke kunnet få noget helt klart svar på, om herre Søren Pape Poulsen er hundrede procent enig i, at de bristede forudsætninger i energiforliget, som regeringen taler om, er fuldstændig bristede, og derfor kan man begynde at trylle med, hvor havvindmøllerne skal stå. ",1
627,"Igen må jeg krybe til korset og erkende, at jeg ikke kender til, lige præcis hvor man er i tilgangen angående samarbejdet om det. Men jeg kan sige, at man på Færøerne har en meget stærk ambition om at reducere den CO 2 -mængde, som vi udleder, og det gør man blandt andet, ved at man laver store investeringer i vindenergi i øjeblikket sammen med vandenergi, og man har faktisk en ambition om, at al elektricitet og al opvarmning på landjorden samt brændstof i biler skal komme fra vedvarende energi i 2030. Så i stedet for kun at sidde og snakke om at være med i konventioner på den ene eller den anden led gør vi noget ved det. Og vi skal nok sørge for, at vi når i mål før de fleste andre. ",1
628,"[Lydudfald] ... forstå spørgerens synspunkt, og derfor kan jeg glæde spørgeren med, at det fremgår af regeringsgrundlaget, at overskudsvarme er noget, vi også kommer til at kigge på i den sammenhæng. For det er jo ikke nok, at vi får en analyse, som vil vise, at der er udfordringer. Det afgørende vil være, at der også er et politisk afsæt til efterfølgende at gøre noget ved det. Og jeg er meget enig med spørgeren i, at det er vigtigt at få gjort noget. Man kan faktisk sige, at ud fra en energi- og klimamæssig betragtning er det jo langt bedre at bruge noget overskudsvarme, også selv om alternativet er vedvarende energi. ",0
629,"Tak for spørgsmålet. FN's klimapanel har slået fast, at global opvarmning er en realitet, og at det er ekstremt sandsynligt, at den primært skyldes menneskelig påvirkning. Drivhusgasudledningen skal derfor reduceres væsentligt, for at vi kan undgå alvorlige klimaforandringer. Verdens ledere blev med klimaaftalen fra Paris enige om, at temperaturstigningerne skal holdes godt under 2 grader og helst ikke over 1½ grad. Regeringsgrundlaget slår fast, at Danmark skal arbejde for at bidrage til indfrielse af denne ambitiøse målsætning nationalt som internationalt. Regeringen vil derfor fastholde Danmark som foregangsland inden for grøn omstilling og energieffektivitet. ",1
630,"Jeg er og regeringen er meget optaget af, at vi kan undgå, at der kommer yderligere stigninger i temperaturen, og ikke mindst de konsekvenser, som klimaforandringerne har i en række udviklingslande med store flygtningestrømme og andre udfordringer. Men jeg må også sige: Skal vi nu ikke stoppe det her meningstyranni, som spørgeren lægger op til? Der skal vel også være plads til, at man som folketingsmedlem har mulighed for at ytre sig. Jeg slår bare fast her, hvordan regeringens holdning er til det her, og det er, at vi bakker op om klimaaftalen, og at en del af klimaforandringerne i hvert fald som udgangspunkt er  menneskeskabte. ",1
631,"Jeg hører ministeren sige, at man bakker op om kampen mod klimaforandringerne, men jeg kan ikke få Danmarks klimaminister til at tage afstand fra en kommentar. Så man skal have lov til at sige, at klimaforandringerne har positive konsekvenser, og at det er godt, at færre mennesker dør af kulde som konsekvens af klimaforandringerne. Det kan jeg ikke få Danmarks klimaminister til at tage afstand fra som noget ubegrundet eller en forkert påstand, eller at man er dårligt informeret, eller et eller andet. Det mener klimaministeren ikke at man skal tage afstand fra, det skal man bare se stort på? ",1
632,"Jeg mener, at Joachim B. Olsen og andre folketingsmedlemmer er bedre til selv at forsvare deres holdninger. Min opgave som minister er at udlægge og forsvare regeringens politik, og der kan jeg bare sige, at det er regeringens helt klare holdning, at i hvert fald en del af klimaforandringerne er menneskeskabte. Vi bakker op om de anbefalinger, der ligger fra FN's klimapanel; vi støtter klimaaftalen fra Paris; og vi er indstillet på fra dansk side at gennemføre de tiltag, der er nødvendige, for at leve op til de internationale forpligtelser, Danmark har påtaget sig, dels i EU, dels i FN og andre internationale fora. ",1
633,"Tak. Det er lige en opfølgning på de spørgsmål, som fru Josephine Fock stillede til ordføreren om netop det her med den vedvarende energi, den grønne teknologi. Anerkender ordføreren ikke, at Europa-Kommissionen sådan set regner med 20 millioner jobs inden for det her område? Anerkender ordføreren ikke, at vi i Danmark i 2015 faktisk støttede den fossile industri med 7.662 kroner per dansker? Er det noget, som Liberal Alliance eventuelt så også vil udfase fuldstændigt i det nye energiforlig, eller hvordan skal det forstås? ",0
634,"Jamen når vi nu allerede kommer med subsidier fra staten, altså støtter den fossile industri med 7.662 kroner per dansker – det er mere end Norge, det er mere end Finland, det er mere end Holland, det er mere end Sverige – er Liberal Alliance så villig til at sige, at den skal vi ikke støtte, fordi vi faktisk kan skabe nogle andre jobs inden for den grønne teknologi i stedet for at køre videre med en industri, som jo ikke er fremtidssikret? Altså, er vi villige til at satse på fremtiden og sige, at vi ikke skal bruge midler på at subsidiere en fossil industri, men derimod netop satse på det, der er fremtiden for både vores planet og for mennesker? ",1
635,"Jeg er faktisk ikke helt sikker på, at jeg forstod den sidste del af spørgsmålet. Så jeg ville gerne svare på det, men jeg er usikker på, hvad det gik på. Men hvad angår den første del om jobs, synes jeg jo, det interessante er det spørgsmål, min kollegaordfører fulgte op med i forhold til den investering, der er i dag, hvor vi understøtter den fossile industri med 7.600 kroner, tror jeg, per dansk indbygger. Så vi kan i hvert fald starte med at afskaffe det. Men derudover kan vi jo se, når vi investerer og også laver offentlige investeringer i arbejdspladser helt generelt – det være sig grøn teknologi eller ikke grøn teknologi – at det også er noget af det, der får beskæftigelsen til at stige. ",0
636,"Det, der gør situationen desto mere absurd, er jo, at vi så kan læse nu, at EU alligevel har tænkt sig at omlægge alle reglerne om støtte til vedvarende energi, sådan at også den finanslovsindkrævede, altså skatteindkrævede, støtte nu skal omfattes af en åbningsordning, det vil sige også skal gives til andre. Så hele regeringens grundlag, hele deres argumentation for, hvorfor man skulle flytte det her fra en solidarisk ordning, hvor også erhvervslivet skulle betale, til, at det var LO-familien og pensionistægteparret, der betalte, er jo faldet bort. ",1
637,"Tak for det, og tak til ordføreren for talen. Ordføreren nævnte i sin tale, at ordføreren er rigtig tilfreds med de 50 procent i forhold til at nå vedvarende grøn energi-målet, som er lagt ind i finansloven som 2030-målet. Men hvis man fremskriver det energiforbrug, vi har i dag, så når vi 42 procent i 2020, og hvis man så forlænger denne fremskrivning til 2030, vil man med samme stigningstakt, som er lagt ind nu, faktisk nå 60-65 procent Så spørgsmålet er jo, om målet på 50 procent er ambitiøst nok i 2030, eller om det i virkeligheden betyder, at man vil nedskrive i forhold til vedvarende energi inden. Så det vil jeg gerne høre om. ",0
638,"Jamen det er taget ad notam. Det arbejder vi videre med så. Og vi er jo rigtig glade for, at De Konservative har været med til at få den her ambition ind i det. Vi er bare bekymrede for, at det i virkeligheden gør, at man sænker niveauet. Noget andet, jeg gerne vil spørge ind til – og det tror jeg også er takket være De Konservative, så det er vi glade for – er, at det er blevet skrevet ind, at man vil arbejde med nationale naturmål, målrettede indsatser. Kan ordføreren uddybe det, i forhold til hvordan vi netop stopper med det tab af biodiversitet, som vi ser i dag i Danmark? ",0
639,"Jeg mener, at vi med finansloven lægger os på en fornuftig linje. Vi lever op til de internationale forpligtigelser, vi har indgået aftale om. Vi lever op til, at vi får reduceret vores CO 2 -udledning, blandt andet med de investeringer, der er med den PSO-aftale, der er, hvor der bliver investeret i mere vedvarende energi. Med regeringsgrundlaget har vi lagt op til, at i stedet for at fokusere på dansk CO 2 -reduktion inden for det kvoteomfattede område, der bare betyder, at CO 2 -udledningen fra en del fører til noget andet, så fokuserer vi på et højere VE-mål, hvilket vil være med til at gøre, at vi får skabt et bredere supplement af vedvarende energi til den nuværende produktion. ",1
640,"Jeg er lidt træt, for jeg har arbejdet i mange timer i nogle uger nu, men jeg tror ikke, jeg sagde, at fru Josephine Fock ikke forstod det. Det tror jeg faktisk ikke jeg sagde. Jeg sagde, at jeg synes, det er noget sludder, at man blander tingene sammen, når man vil tage et økonomisk mål og så blande alt muligt andet ind i det. Alle de investeringer, der bliver talt om, bliver indregnet i vores BNP. Når vi bruger penge på grøn omstilling, så påvirker det vores BNP, og dermed bliver det målt. Altså, der kommer et samlet BNP- tal, som også dækker alle de økonomiske aktiviteter, der har været i samfundet. Men som jeg forstår fru Josephine Fock, vil fru Josephine Fock blande alt muligt andet ind i et BNP-tal. Det er et økonomisk mål, og det betyder ikke, at alt muligt andet ikke er vigtigt. ",0
641,"Tak for spørgsmålet. Det er således, at dem, som kommer i klemme her, altså dem, som har investeret i et anlæg, de endnu ikke har fået godkendt, har mulighed for at lægge sag an mod staten – ligesom det vil være sådan, at vi, i forbindelse med vi skal forhandle med EU om en fortsættelse af ordningen, vil gøre, hvad vi kan, for at de, der har søgt, også kan få deres tilskud. I forhold til solcellers placering vil jeg sige, at jeg absolut har en forestilling om, at solenergi kommer til at spille en central rolle – ikke mindst når vi skal nå målsætningen om 50 procent vedvarende energi i 2030. ",1
642,"Tak for spørgsmålet. Jeg kan bare konstatere, at i 2020 kommer Danmark op på, at 40 procent af det samlede energiforbrug er baseret på vedvarende energi. Det placerer Danmark som et af de lande i verden, der har den højeste andel af vedvarende energi i energiforsyningen. Det betyder ikke, at vi skal sidde på hænderne og ingenting gøre. Vi kommer til at diskutere i de kommende år energipolitikken frem mod 2030, og der tror jeg, som jeg sagde før, at der kommer solenergi også til at spille en rolle. ",1
643,"Det er i hvert fald for mig bemærkelsesværdigt, at vi har en kommende, ny amerikansk præsident, som taler om sine allierede på den måde, han gør, og den eneste, han taler positivt om og gør det igen og igen, er Putin. Det virker i hvert fald for mig som en rimelig ny måde at agere på som amerikansk præsident. Det sidste spørgsmål kommer fra Alternativets medlemmer, og ikke overraskende bliver det et grønt spørgsmål. Spørgsmålet er: Hvorfor investerer regeringen ikke mere seriøst i grøn omstilling i Danmark, så vi bliver det første land i verden, der opnår 100 procent grøn omstilling? Altså, hvorfor gør vi ikke Danmark til en frontløbernation på det her område og faktisk sætter nogle meget konkrete mål for, at vi vil være det første land, som er fuldstændig grønt? ",1
644,"Danmark er en frontløbernation, vi skal vedblive at være en frontløbernation, og det er vi også, og det er jo blandt andet derfor, at vi i regeringsgrundlaget har sat det mål, at vi skal nå 50 procent VE i 2030, som er en ambitiøs målsætning, og i øvrigt har genbekræftet ambitionen om at være uafhængig af CO 2 -udledende energiformer eller fossile brændstoffer i 2050. Er der så et land, der når det i 2048? Det ved jeg ikke. Jeg kan bare sige, at det er en solid og en ambitiøs ambition, og den investerer vi også i. Senest har jeg været glad for, at vi har afviklet den konkurrenceskadelige PSO og har kunnet gøre det på en måde, hvor vi fortsat har kunnet fastholde den grønne ambition og omstilling. ",1
645,"Det er jo fornemt. Det er jeg glad for at høre, for jeg mener, at der er behov for, at vi kigger på den slags løsninger. Nu nævnte jeg før, at man for eksempel kunne blive undtaget fra afgiften, hvis man for eksempel bor i en landzone og har en ny svanemærket ovn, som har en meget lav emission af partikler. Man kunne faktisk også gøre det, at man sagde, at folk de første 5 timer om ugen betalte en meget lav eller ingen afgift. For så kan man bibeholde hyggen med ovnen, men i øvrigt få ændret det, at brændeovne mange steder er den primære opvarmningskilde. Det er især det, vi gerne vil væk fra, altså at den her faste biomasse, brændslet – i en ineffektiv ovn – bruges som primær opvarmningskilde i et hus. ",0
646,"Så kom der jo en grænse for den her open-minded indgang til det. Jeg havde måske håbet, at Socialdemokratiets ordfører også her kunne have medgivet, at der jo er mange andre kilder, og at hovedparten af kilderne og hovedparten af det kvælstof, der er i danske farvande, faktisk kommer fra andre end danske kilder, og at man dermed, hvis man faktisk gerne vil vækst og udvikling i den danske akvakultursektor, måske kunne have kigget på, hvor lille en del der er tale om af ekstra udledning fra de her havbrug, som dermed rent faktisk ville kunne negligeres, fordi en stor del af kvælstoffet faktisk bare strømmer igennem danske farvande, men så langt kunne vi alligevel ikke få Socialdemokratiet til at gå i dag. ",0
647,"Tak. Selvfølgelig er der da en grænse for at være open-minded – jeg ved ikke, hvad det hedder, vi skal jo tale dansk her i Folketinget, men altså det åbne sind i den her sag; det giver sig selv. Jeg prøvede også at skitsere det – altså, de miljømæssige beskyttelser skal være på plads, og derfor nævner jeg lige et ord, som herre Carsten Bach sagde i sin bemærkning, nemlig at negligere kvælstofudledningerne fra de her havbrug. Det kommer vi ikke til at gøre, men hvis vi kan finde metoder til at indfange det og have en sikkerhed for, at de vandområder, hvor man etablerer det her, kan holde til det, og at der er en klar beskyttelse af miljøet, kan vi godt lave en fremgang for havbrugene, akvakulturen, og passe på det miljø, og vi er i Socialdemokratiet optaget af at sikre den balance. ",0
648,"Tak for spørgsmålet, og også tak for lige at få tid til både at indtage luft og vand her i en hektisk hverdag. Vi er selvfølgelig altid villige til at erkende, at der kan opstå en mulighed for, at man kan blive klogere. Men som vi ser landbrugspakken, tegner der sig jo et samlet billede af, at man øger udledningen fra landbruget og samtidig også gør det fra akvakulturen, og på den måde, som det i hvert fald ligger nu, ser det ud til, at man bare øger udledningen samlet set, og det kan vi ikke støtte op om. Hvis man skulle have givet mulighed for mere akvakultur, skulle man ikke har gjort de ting for landbruget, som man gør i pakken. ",0
649,"Nej, når man ser på landbrugspakken, ser man, at der er forskel på det korte og det lange sigt. På kort sigt øger man udledningen, og det forsøger man at kompensere for med nogle ret dyre tiltag, hvor vi synes at man kunne have brugt pengene mere fornuftigt. Det er også derfor, at vi synes, at landbrugspakken her de kommende år både er dårlig erhvervspolitik og dårligt forbrug af offentlige midler, og der ligger også en merudledning. Så er det rigtigt, at man siger, at man kommer med en målrettet regulering i, jeg tror, det er næste år eller 2019 – ingen ved det endnu – og det er så det, der skal skabe den positive miljøeffekt, når vi når 4-5 år frem. Men det synes vi altså er lidt for usikkert på nuværende tidspunkt. ",0
650,"Det lyder godt, og det må vi bare tage stille og roligt i udvalgsbehandlingen. Der er et andet element, som måske kommer lidt ind fra sidelinjen, som jeg har lyst til at spørge om. Når vi i landbrugsproduktionen overgår til en mere målrettet regulering, tager det jo afsæt i de delvandoplande, som landbruget ligger i – det er i hvert fald det, der er lagt op til fra regeringens side. Er vi sikre på, at en eventuel merudledning fra et havdambrug ikke vil påvirke den landbrugsproduktion, der foregår på land? ",0
651,"Tak til ministeren for spørgsmålet. Ja, altså, en del af det, som jeg vil tale om i min ordførertale, er faktisk, at det her jo er en del af andre tiltag, som vi skal gøre for at fremme en grøn omstilling i transportsektoren. Og hvis vi nu får kigget på registreringsafgiften og får kigget på fritagelsen af for eksempel batterierne, så tror jeg, at det kunne skubbe meget på. Der er jo ingen tvivl om, at der er mange selvstændige, som måske ville vælge at få en elbil, hvis der var en større frihed i forhold til batteriafgiften. ",1
652,"Men det er jo her, dilemmaerne kommer, når nu fjernvarmeselskaberne er forpligtet til at vælge den samfundsmæssigt billigste løsning for fjernvarmekunderne, og man så står med den virkelighed, at man har et gasdrevet værk, hvor der er nogle økonomiske vilkår omkring grundbeløbet, der falder bort ved udgangen af 2018. Derefter vil det sådan set være økonomisk fordelagtigt for en række værker at vælge en ren flisløsning, ligesom det for statskassen sådan set kunne være en bedre model, hvis man valgte en ordning, hvor der var en kobling mellem geotermi og varmepumper. Her ville staten stadig væk vil få nogle indtægter, og det ville CO 2 -mæssigt sådan set være en bedre løsning. Kan ministeren ikke se nogle fordele i det? ",1
653,"Det kan ministeren sagtens se nogle fordele i. Det er jo klart, at der er spørgsmålet om – og det er også det, vi har drøftet i forbindelse med aftalen om PSO, og som vi i forligskredsen får en drøftelse af – hvordan vi sikrer en fornuftig konvertering, således at nogle af de konverteringer, vi ser nu, ikke alene er drevet af vores skatte- og afgiftssystem, som det er indrettet. Jeg er sådan set enig i, at der kan være nogle uhensigtsmæssigheder dér, både i forhold til geotermi, men jo også i forhold til at kunne anvende varmepumper. Det er jo noget, vi kommer til at få en politisk drøftelse af. ",0
654,"Det vil sige, at ministeren godt kan se, at der kunne være nogle muligheder for at regulere lidt på nogle ordninger, som kunne gøre, at det ville være helt naturligt for nogle kommuner og for nogle fjernvarmeselskaber at gå ind og prøve at se, om geotermi kunne være en del af en lokal varmeløsning, og at vi dermed kunne få flere aktører til at jagte det store potentiale, som der rent energimæssigt er, og som jo vel at mærke er en CO 2 -neutral energikilde, idet der kræves meget lidt energi til at få pumpet det varme vand op af undergrunden. ",1
655,"Jeg tror nu godt, vi kan løse det problem, hvis man bare starter med, at det er de største værker, som får en afgift. Jeg synes da, det er interessant, at ministeren påtænker at komme med et udspil, som kunne løse det her. Jeg vil godt gøre opmærksom på, at der jo ikke er meget tid. For de varmeværker, som er ved at overveje deres fremtid, også efter den 1. januar 2019, hvor de skal forholde sig til, om de vil ud at lave nogle meget store investeringer i fliskedler, er der jo ikke lang tid, hvis vi skal gøre det rentabelt for dem at vælge andre løsninger som geotermi og store varmepumper. Jeg vil godt høre ministerens kommentar til, at vi har den tidsplan, og at det giver nogle begrænsninger. ",1
656,"Jamen det lyder da positivt. Jeg vil godt høre her til sidst, om ministeren ser en mulighed for, at vi kunne løse problemerne sådan, at vi samtidig både fik fremmet geotermien og fik fremmet de store varmepumper og dermed fik begrænset øgningen af biomasse i de konverteringer, der sker i øjeblikket, og planlagte konverteringer over til fliskedler. Er det noget, ministeren har en vurdering af skal ske tidligt her i foråret, eller er det noget, der venter til slutningen af foråret? ",0
657,"Det er regeringens opfattelse, at det i første omgang er varmepumperne, der skal kigges på. Det er også de overvejelser, der ligger til grund for det forslag, der er. Det vil være varmepumper, vi kigger på – hvilke muligheder der er. Regeringen er fortsat af den opfattelse, at der også vil ske en udbygning med biomasse, ikke mindst på de centrale kraft-varme-værker. Vi ønsker også at give plads til en bedre udnyttelse og en bedre anvendelse af varmepumper. ",1
658,"Men GEUS og eksperterne her vurderer nu, at der kan være både miljømæssige og sundhedsmæssige risici ved en større nitratudledning. Vi ved, at man starter med at give landbruget lov til at udlede mere nitrat. Vi ved også, at de kompensationer, der skal være, dels er frivillige, dels kommer senere. Så er det jo en meget naturlig bekymring, de eksperter har, når de siger, at så risikerer vi, at der er en periode, hvor det ikke går op, og hvor vi får mere nitrat i vores grundvand. Der kan svaret fra ministeren vel ikke være, at det har han ikke overblik over. Altså, man er vel nødt til at anerkende, at det er sådan, det ser ud, medmindre ministeren har en meget overbevisende forklaring på, hvorfor de tager fejl i det, som virker logisk. ",1
659,"Tak. I Danmark er der en række private indvindingsanlæg eller brønde – vi har cirka 60.000 af dem – og 60 procent af de brønde er gammeldags brønde, altså gravede brønde, eller boringer sat i gravede brønde. Jeg fik lige herre Jens Joel til at regne ud for mig, at 60 procent af 60.000 er 36.000. Så vi har altså 36.000 private brønde, som henter grundvand i de øverste lag af vores grundvandsreserver. Det er lige præcis her, vi har en særlig problematik, hvis vi accepterer en øget nitratudledning fra landbruget. Har ministeren en særlig strategi i forhold til disse 36.000 små private brønde? ",0
660,"Tak. Jeg kan forstå, at ministeren jo så i hvert fald ikke er enig med Landbrug & Fødevarer, for fødevare- og landbrugspakken vil medføre øget kvælstofudledning, hvis ikke de her frivillige virkemidler træder i kraft og virker, som de skal. Det er jo så det, ministeren gerne vil diskutere – men åbenbart i lukkede rum med Kommissionen – men som han ikke vil inddrage os andre i. Det kan jeg undre mig lidt over, men sådan er det. Jeg vil så bare stille et spørgsmål. Vi ved jo fra tidligere tider, at de frivillige virkemidler faktisk ikke virkede efter hensigten. Når det bliver frivilligt, er det ikke altid, at man når det mål, man gerne vil. Så kan ministeren garantere, at man faktisk når i mål med de frivillige virkemidler? ",0
661,"Tak for spørgsmålet, og også tak for bemærkningerne om, at vi er gået et væsentligt stykke af vejen. Det er jo det, der har været efterspurgt, nemlig iblandingskravet. Det er det, som Maabjerganlægget har efterspurgt i lang tid, og jeg er meget glad for, at det er lykkedes for os at kunne fremsætte et lovforslag om det. Dermed har vi jo skabt et marked for, at andengenerationsbiobrændstoffer kan afsættes. Det er også at skabe kapital til at drive et sådant anlæg. Det at drive virksomhed er efter regeringens opfattelse et kommercielt spørgsmål. Vi har det sådan i Danmark, at vi godt på nogle områder kan skabe en markedssituation og en efterspørgsel, men det at drive virksomhederne og herunder at stille kapital til rådighed må og skal ske på et kommercielt grundlag. ",0
662,"Netop i forhold til at det ikke er et kommercielt projekt, har vi jo skabt et marked, og det synes jeg er den rigtige måde at arbejde på, nemlig at vi skaber en markedsmulighed for at afsætte andengenerationsbiobrændstoffer. Der er også andre virksomheder på det her område. Skal de så også have statslige tilskud? Der er jo eksempelvis biogas, som også skal leve op til det her. Skal de så også på en eller anden måde have statsgaranti for lån? Jeg må sige, at jeg synes, at det er en meget, meget betænkelig vej at bevæge sig ind på, altså at vi skal til at drive virksomheder i Danmark på et kommercielt marked, hvor vi stiller forskellige garantier. ",0
663,"Nu ved ministeren jo lige så vel som jeg, at biogas får støtte. Det er så en anden slags støtte, men det er stadig væk støtte. Vi betaler også støtte til simpel biomasse, som vi brænder af. Derfor kan man sige, at spørgsmålet her går på, om vi ikke, når vi nu skal have en grønnere transport og vi samtidig kan sikre 3F- og Dansk Metal-arbejdspladser – 1.000 stykke i Holstebroområdet – skulle samle den op. Der har Maabjerg Energy Concept jo sagt, at det, de har brug for, faktisk ikke er tilskud. Det er to ting. Det er et iblandingskrav, som ministeren har leveret på, og så er det tilladelse til, at der kan stilles nogle garantier. Der synes jeg da at det er ærgerligt, at man ender med at sende arbejdspladserne ud af landet, hvis ikke man ønsker at finde en løsning. ",0
664,"Men hvis ministeren enten havde snakket med sin kollega eller havde været her for en halv time siden, ville ministeren jo vide, at vi har stillet de spørgsmål til miljø- og fødevareministeren, og det er ikke det, vi spørger om nu. Hvis vi skal indkapsle det, vi spørger om nu, så er det: Hvis   – og det behøver ministeren jo ikke at forholde sig til, men hvis – eksperterne har ret i, at der kommer øget nitratudledning, som har en kræftrisiko, betragter ministeren så det som et problem? ",0
665,"Hvis der er tale om store naturarealer mellem by og havn, som har en reel naturværdi, så er det ikke mit ønske, at vi kommer til at ophæve strandbeskyttelseslinjen der. Men vi må også bare sige, at der er rigtig mange steder ved havne, hvor der er små striber af land, som ikke tjener noget som helst naturformål, men som i dag er underlagt strandbeskyttelseslinjen. Jeg har selv besøgt Hundested Havn, tror jeg det var, hvor der blandt andet ligger en lille stribe der, som giver væsentlige forhindringer i forhold til at udvikle havnen, men som jeg bare ærligt må sige ingen naturværdi har, hverken som naturoplevelse eller sådan i forhold til biodiversitet. ",0
666,"Mødet er åbnet. I dag er der følgende anmeldelser: Jens Henrik Thulesen Dahl (DF) med flere: Beslutningsforslag nummer B 63 (Forslag til folketingsbeslutning om, at elever på ungdomsuddannelse for unge med særlige behov (STU) får adgang til at købe ungdomskort). Maria Reumert Gjerding (EL), Christian Poll (ALT), Martin Lidegaard (RV) og Pia Olsen Dyhr (SF): Beslutningsforslag nummer B 64 (Forslag til folketingsbeslutning om en analyse af udfasning af fossilt drevne personbiler). Titler på de anmeldte sager vil fremgå af www.folketingstidende.dk (jævnfør ovenfor). ",0
667,"Hvis vi så skal have fokus på, hvad der så kan ske fremadrettet i forhold til øvrige værker, som vil lægge om fra kul til andre brændsler, så er der jo sådan set kun, når DONG laver sin omstilling, Nordjyllandsværket tilbage, som er ejet af Aalborg Kommune, og så har vi Fynsværket, som er ejet af Odense Kommune . Jeg kan godt se, at der kunne være noget potentiale i, at man – hvad skal man sige – forsøgte at støtte de to kommuner i at lave den bedst mulige omstilling, så man ikke ender i noget, som er en fejlinvestering. Jeg synes, at det er oplagt, at man i Aalborg ser på geotermien og ser på, hvordan det er, man kan vælge andet end biomasse, blandt andet fordi der jo i Aalborg er en beslutning om, at det skal være lokal biomasse, hvis de skal bruge det i deres fjernvarmeforsyning. ",0
668,"Tak for spørgsmålet. Jeg vil sige, at jeg i den sammenhæng trygt overlader det til både Aalborg Kommune og Odense Kommune – i forhold til omstilling af Nordjyllandsværket  og Fynsværket – at tage de nødvendige positive hensyn og overveje alle mulige alternativer til kul. Og er der nogle af stederne mulighed for geotermi, jamen så er det jo også en mulighed, altså hvis man lokalt finder, at der er grundlag for at udnytte geotermien i undergrunden. Men jeg er overbevist om, at de to kommuner og ejerne af de to kraftværker vil være langt bedre end ministeren til at vurdere, hvad man synes der er den mest fornuftige løsning. ",0
669,"Jeg synes, at det må være svært at være ansvarlig minister og så se på, at fordi de analyser bliver forsinket, er der andre aktører i fjernvarmesektoren, som vælger at tage nogle beslutninger, som man godt kan se ikke er de rigtige. Men det afhænger selvfølgelig af, hvad det er for nogle konklusioner, der bliver draget af analyserne. Jeg tror, at hvis man skal fremme de bedste løsninger inden for den vedvarende energi, er vi nødt til at nå frem til, at der kommer afgifter på biomasse. Jeg vil høre, om ministeren ikke kan se, at det må blive en del af den samlede konklusion. ",1
670,"Nu har vi tidligere prøvet med en biomasseafgift, nemlig forsyningssikkerhedsafgiften, og jeg må sige, at det ikke faldt specielt heldigt ud. Derfor er det afgørende, at man, hvis man gør det her, så gør det på en måde, så man ikke opbygger nyt bureaukrati og indfører unødvendige nye skatter. Som jeg sagde før, er det afgørende for regeringen, at vi træffer de her beslutninger om overskudsvarme og indretning af afgifter på en måde, så vi ikke får falsk overskudsvarme, men rigtig overskudsvarme fra virksomhederne. Der venter vi på den rapport og den analyse. ",0
671,"Jeg tror, at vi er inde ved noget af det centrale nu, for det er jo ikke første gang, at ordføreren har sagt, at han ikke tror på, at der er for få ressourcer, eller at klimaforandringerne er menneskeskabte. Her den anden dag blev ordførerens partifælle og vores udenrigsminister jo nødt til at fastslå, at det faktisk var Liberal Alliances politiske holdning, at klimaforandringerne er menneskeskabte. Men jeg vil bare høre, om vi simpelt hen taler forbi hinanden herinde i salen i dag, fordi det er ordførerens grundsynspunkt, at klimaforandringerne ikke er menneskeskabte, og ergo behøver vi ikke at lave forandringer i den henseende. ",1
672,"Hvorfor fremsætter Socialdemokratiet det forslag? Hvorfor er vi nogle partier, der er meget optaget af den grønne omstilling? Det er, fordi alle andre end ordføreren mener, at klimaforandringerne er menneskeskabte, og for at imødegå den katastrofe, der kommer til at ske, hvis vi ikke holder os under de 2 grader, bliver vi nødt til at gøre nogle ting anderledes. Vi bliver nødt til at gøre nogle ting anderledes inden for transportområdet, inden for landbruget, i hele den måde, vi producerer ting på. Og det er jo bare svært at diskutere, om det er et nødvendigt forslag, der er fremsat her i dag, hvis man ikke tror på, at klimaforandringerne er menneskeskabte. ",0
673,"Jeg er meget enig med ordføreren i, at vi skal bruge el som en væsentlig faktor i den grønne omstilling, og det er jo netop det, der bliver lagt op til i praksis. Vi italesætter det ikke bare, ligesom ordførerens parti gør. Vi sætter faktisk handling bagved ordene. Derfor vil regeringens linje resultere i, at man får en øget brug af el, en øget brug af vedvarende el; det bliver mere attraktivt at køre i elbiler, det bliver mere attraktivt at varme vores huse op med vedvarende energi. Så der er kun tale om positiv grøn omstilling, hvor man får mest for pengene. ",0
674,"Tak for det. Mit spørgsmål er lidt på linje med herre Søren Egge Rasmussens. Vi har jo for nylig fået et svar fra ministeren på spørgsmålet om, hvad 2025-planen vil betyde, og der får vi at vide, at den vil give anledning til øget CO 2 -udledning på 9 procent Andre har beregnet det helt op til 12½ procent Jeg bliver jo meget nysgerrig efter at vide, hvad Venstre vil være med til sammen med regeringen for at kompensere for den backsliding – som det nu hedder i Parisslang – som det her giver anledning til. ",0
675,"Det er fuldstændig rigtigt, at når nu regeringen vælger at skabe så meget vækst og virkelyst i hele Danmark, resulterer det i en øget CO 2 -udledning. Men vi overopfylder jo fortsat, til trods for det, EU's mål. Det, man så samtidig gør, er, at man vil flytte noget produktion fra udlandet til Danmark, hvorved det set med verdensklimaøjne bliver mere klimavenlig produktion, end det er i dag. For i dag er det jo sådan, at Danmark er et af de mest klimavenlige produktionslande. Det vil sige, at kan vi flytte produktion fra udlandet til Danmark, sikrer vi både mere klimavenlig produktion og flere danske arbejdspladser, og det er noget, der lyder godt i Venstres ører. ",1
676,"Der er bare lige to ting, jeg gerne vil bede ordføreren om at uddybe fra ordførerens tale, og som jeg lige skal være sikker på. Anerkender Liberal Alliance, at de klimaudfordringer, de klimaforandringer, vi står med i dag, er menneskeskabte? Og anerkender ordføreren det forhold, at når vi ved, at hele verden skal omstille sig til vedvarende energi og væk fra fossile brændsler, så kan der være rigtig god økonomisk fordel i at være blandt de lande, der udvikler de teknologier og udvikler de teknologiske løsninger, som vi ved hele resten af verden kommer til at efterspørge? Er det en sammenhæng, som ordføreren anerkender? ",0
677,"Tak til ordføreren for at have store ambitioner på klimaområdet. Det er altid dejligt. Jeg noterede mig, at ordføreren sagde i sin tale, at vi skal have fossilbrændselfri biler allerede i 2020, og jeg kunne godt tænke mig at spørge lidt ind til det, for jeg ved, at de i Tyskland, men også andre steder, har en målsætning om at udfase biler drevet af benzin i 2030. Jeg er meget enig i den ambition, og jeg kan også høre, at Forbundsrådet faktisk er meget visionær på det her punkt. Jeg vil spørge, hvad ordføreren forestiller sig, hvis vi skal nå det i 2020: Hvad er det for en slags biler, vi taler om? Og hvordan skal vi nå den målsætning, kræver det afgifter osv.? Det er bare for at få det uddybet lidt. ",1
678,"Tak for spørgsmålet. Det årstal, jeg nævnte, var 2025, det vil sige 5 år før det, der lige er blevet besluttet i Tyskland. Jeg var meget positivt overrasket over at høre om den beslutning i Tyskland, og jeg er ved at prøve at grave lidt i den for at forstå, hvad det er, de har besluttet sig for. Jeg har stillet nogle spørgsmål til finansministeren om det mulige i det her og har fået nogle svar om, at der kan være nogle problemer i forhold til EU-retten. Men jeg er ikke sikker på, at jeg er enig i, at de problemer kan stoppe det. Så en ting er altså, at vi godt vil have nogle beslutninger om at stoppe køb af nye fossilbrændselsdrevne biler, men vi skal selvfølgelig, op til at den beslutning træder i kraft, gøre alt for at få udviklet især elbilerne, så de kan dække behovet. ",1
679,"Tak for spørgsmålet. Det er jeg faktisk positiv over for at kigge på, og det er i den retning, regeringen arbejder. Med finanslovsforslaget kommer vi op på, at der er 11 lande, som vi har et myndighedssamarbejde med. Det er jo en meget konkret måde at arbejde på, hvor vi ude i landene konkret hjælper til med at gennemføre grøn omstilling i disse lande. Det er jo også noget, som skaber danske arbejdspladser og skaber et marked for danske virksomheder. Derfor er den tanke, som fru Pia Olsen Dyhr spørger ind til her, mig ikke fremmed, altså at vi sætter os ned og kigger på, hvor Danmark har de største potentialer for at kunne sælge dansk energiudstyr og udbrede de grønne løsninger, vi kender så godt herfra. ",0
680,"Jeg er meget enig med ministeren i, at det er positivt, at det er alle Folketingets partier, der står bag den her ratificering af Parisaftalen, men jeg vil gerne spørge ministeren, hvilket signal ministeren mener det sender, at man både dropper sine klimamål så kort tid inden klimatopmødet, og at man nu, mens vi er i gang med at ratificere den her aftale, vil droppe udbygningen af de kystnære vindmøller og ovenikøbet forhandler om en 2025-plan, der vil øge CO 2 -udledningen. Hvilket signal mener ministeren det sender til resten af verden om vores seriøsitet på klimaområdet? ",1
681,"Tak for spørgsmålet. Uanset hvor man som dansk klima- og energiminister er i verden, står der meget, meget stor respekt omkring Danmark og den måde, hvorpå vi har gennemført den grønne omstilling. Jeg kan sige, at på alle områder er Danmark et førende land, og det fortsætter vi også med at være fremadrettet. Bare kig på en enkelt ting, nemlig andelen af vedvarende energi. Andelen af vindenergi i den samlede danske energiforsyning nåede sidste år op på 42 procent Vi producerede så meget vindenergi, at vi kunne dække 42 procent af forbruget, og i forhold til alt, hvad vi har givet tilsagn om, også i EU-sammenhænge, med hensyn til CO 2 -reduktioner, ligger Danmark langt, langt foran. ",1
682,"Det skyldes jo netop en energi- og klimapolitik, der rækker flere årtier bagud. Hvis det også skal være, sådan som ministeren beskriver det, i fremtiden, bliver vi nødt til at værne om vores førerposition. Vi er nødt til at være meget bevidste om, at alle andre lande lige nu går op i gear, så det er det helt forkerte tidspunkt at begynde at træde på bremsen på at begynde at vedtage initiativer, der vil øge CO 2 -udledningen, at begynde at aflyse en planlagt udbygning af vedvarende energi, endda formentlig med en af verdens billigste havmølleparker nogen sinde, som vi kunne have stillet op her i Danmark. Er ministeren ikke enig i, at vi også er nødt til at holde fast i vores førerposition og udbygge den i stedet for at afvikle den? ",1
683,"Tak for det. Jeg vil godt spørge lidt til noget af den nyeste viden, for vi ved jo fra flere sider, fra klimaforskerne, at de rige lande jo har en særlig opgave her, og at vi faktisk nok skal være endnu mere ambitiøse end med de målsætninger, vi har. Oplever klimaministeren de eksisterende mål som tilstrækkelige, eller kunne ministeren være med på, at vi blev et af de lande, der presser på i EU, for at man lytter til klimaforskerne og får sat sig nogle skrappere mål? Jeg kan sige, at nogle af dem i dag siger, at alle OECD-lande bør gå efter et nulforbrug af fossile brændsler allerede i 2030. Vil ministeren arbejde for, at vi lytter til den seneste klimaforskning og strammer målene, så vi er helt sikre på at opnå det, der står i Parisaftalen? ",1
684,"Jo, men vi har jo for eksempel ikke fået en dårligere velfærd. Det kan man selvfølgelig diskutere, men vi har jo en høj grad af velfærd og et velfungerende samfund, på trods af at vi har satset så stærkt på vedvarende energi. I Parisaftalen står der jo, at der skal være no backsliding, altså at man, fra den dag ministeren også var i Paris for at underskrive aftalen, ikke må fremlægge politiske aftaler, som bringer os tilbage til en dårligere klimaindsats. Er det ikke en god strategi at blive ved med at holde fanen højt, også fordi for eksempel dansk erhvervsliv gerne vil have gode rammebetingelser, så man ved, at man kan satse på at investere i det grønne og få en god forretning ud af det? ",1
685,"Så prøver jeg at spørge ministeren igen: Er prisen på el i Danmark inklusive PSO faldet eller steget, siden vi indgik forliget i 2012? Og jeg kunne endda spørge lidt mere giftigt: Er den steget eller faldet relativt i forhold til i andre lande i EU? Sagt med andre ord: Har det vist sig at være en fantastisk investering for Danmark rent faktisk at få mere vedvarende energi ind, eller har det vist sig at være en ekstra omkostning, når vi kigger på elprisen inklusive PSO samlet set? ",0
686,"Jamen endnu en gang tak for spørgsmålet. Vi har, som jeg lige har svaret, sat et nyt ambitiøst mål, og det er vel nok blandt de meget ambitiøse mål i verden. Vi har et mål om, at i 2030 vil 50 procent af energibehovet være dækket af vedvarende energi. Det er set i international sammenhæng nok et af de mest ambitiøse mål overhovedet. Og så får vi jo et reduktionsmål fra EU i 2030, som endnu ikke er forhandlet på plads. Vi har fået Kommissionens foreløbige udspil tilbage i sommeren sidste år, og når vi har forhandlet det helt på plads, vil vi selvfølgelig arbejde frem mod at sikre det mål, som EU fastsætter i forhold til fordelingen af 2030-mål for Danmarks vedkommende. ",1
687,"Jeg synes stadig ikke rigtig, der er svar på, om ministeren føler sig sikker på, at vi kan komme i havn i forhold til Parisaftalen og de forpligtelser, der er der, ved kun at have et VE-mål for 2030, som er på 50 procent Et samlet reduktionsmål for Danmark er jo den brede ramme, som kan sikre os, at vi kommer hele vejen rundt i alle hjørnerne og sørger for, at vores reduktion på alle punkter bliver effektiv nok til, at vi kan nå i mål med et lavemissionssamfund i 2050, som regeringen selv går efter. ",1
688,"Jamen altså, vi har et mål om lavemission i 2050. Vi har et mål i 2030 om 50 procent vedvarende energi. Og så har vi jo også forpligtelsen i forhold til den opgave, der skal fordeles i EU, hvor det i øjeblikket ser ud til, at vi skal nå en forpligtelse i størrelsesordenen 39 procent i forhold til det, der er kommet fra Kommissionen. Det er der nu forhandlinger om. Når de forhandlinger er afsluttet, vil vi selvfølgelig sammen med Folketingets partier gå i gang med at se på, hvordan vi bedst muligt indfrier det mål i 2030. ",1
689,"Lad os regne baglæns og sige, at vi skal have et lavemissionssamfund i 2050. Så taler vi vel om nuludslipsbiler? Hvis en bil lever i 15 år, måske 20 år, er det jo allerede i 2030, vi skal begynde at se på, at de sidste biler, der kører på fossile brændsler, skal kunne sælges. Hvordan tænker regeringen at opfylde sit eget mål om at have et lavemissionssamfund i 2050, når man i 2049 stadig skal kunne købe en bil, der kører på fossile brændsler? Tænker man bare, at det er den markedsdrevne udvikling og det sker nok af sig selv, eller har man overhovedet nogen overvejelser om drastiske, effektfulde politiske initiativer på lidt længere sigt? ",1
690,"Regeringen er generelt imod forbud. Langt hen ad vejen er jeg også af den opfattelse, at teknologiudviklingen vil drive det her meget kraftigt. Hvis vi ser på, hvad en bil kører på literen, ikke mindst de mest effektive biler, ser vi, at der er sket ganske meget over de seneste bare 10 år, hvad angår effektivitet. Vi tror på, at vejen frem her er, at der stilles krav til bilproducenterne. Det gøres der blandt andet i EU-sammenhæng, hvor der er krav til, hvor langt bilerne skal kunne køre, og hvor meget udledning af CO 2  der må være og så videre Og de krav vil også hen ad vejen blive strammet yderligere, ligesom der kan blive brugt brændsler som brint og andet, som vi ikke kender i dag, og der kan ske en udbredelse af biobrændstoffer og andre ting til køretøjer. ",1
691,"Elbilerne har jo været på vej længe, og det er jo først for nylig, at man har set en vis vækst i antallet af dem, altså i de seneste år, men man ser også en meget kraftig reaktion på, at der nu begynder at blive indfaset afgifter. Og det synes jeg er et tydeligt tegn på, at der er brug for kraftige incitamenter og stærke virkemidler til at sørge for at få udfaset fossilbilerne. Så hvis man nu tager udgangspunkt i, at den sidste fossilbil gerne skulle blive solgt i 2030, føler regeringen sig så sikker på, at det vil ske deromkring? Og hvad lægger regeringen til grund for, at det vil ske af sig selv deromkring? ",1
692,"Jeg synes generelt, at vi som politikere skal være ret forsigtige med at vurdere 10 år frem i tiden, i forhold til hvilke energikilder der til den tid vil være på markedet. Jeg tror, vi skal være forsigtige med det. Jeg tror, at vi fra politisk hold selvfølgelig skal stille krav til bilproducenterne og skabe nogle rammer og nogle muligheder for, at der også kan udvikles alternative biobrændstoffer og så videre Men regeringen er imod at gå ind og sætte en bestemt dato for, hvornår alle fossildrevne biler skal være udfaset.   ",1
693,"Tak. Jeg er sådan set også meget stor tilhænger af at lade de nye teknologier konkurrere lidt med hinanden og se, hvordan de udvikler sig. Men en ting er jo sikkert, og det er, at vi skal lukke ned for brugen af benzin og diesel. Og hvis den sidste benzin- eller dieselbil skal køre i 2049, bliver vi jo nødt til at lukke for salg af den slags omkring 2030. Tænker ministeren, at det er helt umuligt at forestille sig et forbud? Man har jo forbudt andre ting, for eksempel da man fik kendskab til, hvor giftigt kviksølv er, og så udfasede man det og forbød brugen af det. Det samme er vel tilfældet med fossile brændstoffer. ",1
694,"Tak for spørgsmålet. Præcis hvornår den sidste fossildrevne bil kører på de danske landeveje, tror jeg man skal være meget forsigtig med at sige noget om. Jeg har heller ikke nogen bestemt dato eller noget med 2049 i forhold til den sidste fossilbil. Den vision, som regeringen har, er, at vi skal være uafhængige af fossile brændstoffer i 2050. Det vil sige, at efter 2050 kan der sagtens også køre en enkelt benzinbil eller nogle stykker. Det afgørende vil være, at vi producerer så meget vedvarende energi i 2050, at vi er uafhængige af fossile brændstoffer. ",0
695,"Tak. Vi har jo forskellige niveauer af naturkvalitet, for eksempel habitatsnaturen, som er den høje kvalitet, og som vi prøver at få til at blive til store sammenhængende naturområder, og som er noget af det, som kan hjælpe os med at stoppe tilbagegangen i biodiversiteten, og så har vi § 3-naturen, som vi nogle gange kalder den lille natur lokalt, men dog en blivende natur. Den har typisk en lidt mindre naturkvalitet. Hvordan vil ministeren vurdere kvaliteten af den natur, vi snakker om i det her forslag, som ministeren gætter på der kan komme mere af? ",0
696,"Tak til ministeren. Det her forslag handler jo ikke om nu at beslutte, hvornår der skal være et forbud mod salg af fossilbiler. Det her handler jo dybest set om at få mere viden, at få et større kendskab til, hvad vi kan gøre for at fremme den grønne omstilling af transportsektoren, så vi bevæger os derhen, hvor vi kan sige, at nu skal det ikke længere være muligt at sælge fossilbiler. Jeg kan ikke rigtig forstå den her modstand mod at få mere viden i forhold til at fremme en omstilling, som jeg går ud fra at ministeren også er enig med mig i er uomgængelig. Altså, vi skal væk fra de fossile brændsler. Det siger al klimavidenskab. Hvorfor ikke bruge den her mulighed for at blive klogere? ",1
697,"Jeg er enig i, at vores bilpark i Danmark vil blive udskiftet i løbet af et antal år med biler, der kører på vedvarende energi, der er opsamlet for eksempel via vindmøller eller solceller eller lignende. Det vil ske, når den teknologiske udvikling er klar til det. Jeg tror ikke, at vi kan forcere den udvikling, så vi allerede kan gøre det i for eksempel 2025, og det er også tvivlsomt, om det kan ske i 2030. Det, beslutningsforslaget beder mig om, er at analysere, hvad der vil ske, hvis man gør noget, som jeg ikke mener er realistisk, og jeg har svært ved at argumentere for over for mig selv på vegne af skatteborgerne, at de skal bruge penge på at analysere, hvad der vil ske, hvis man gør noget, som ikke er realistisk i 2025 og formentlig heller ikke 2030. ",1
698,"Men anerkender ministeren ikke, at hvis vi kigger på nogle nabolande, er der andre lande, der gør meget mere for at udbrede elbiler, udbrede biler, der kører på andre drivmidler end fossile brændsler, så vi også i Danmark faktisk kunne gøre mere? Så hørte jeg ministeren sige i sin tale, at man vil arbejde mere med EU-sporet. Kan ministeren ikke uddybe det? Den svenske klimaminister har jo nævnt, at vedkommende mener, at vi skal lave et generelt EU-forbud. Er det noget, som Danmark så vil gå ind og støtte, når nu ministeren satser på et EU-spor? ",1
699,"Tak. Ministeren er jo inde på det her med internationale løsninger og EU-sporet og så videre Vi hører jo en række lande diskutere udfasning af fossilbiler på ret seriøst plan, netop fordi flere lande jo har ambitioner om at leve op til nogle af de aftaler, vi har lavet internationalt. Jeg kunne egentlig godt tænke mig at høre ministeren: I forhold til de samtaler der er i Holland, Sverige, i Indien, hvor er regeringen så henne med hensyn til også at byde ind på de her seriøse snakke om, hvordan vi får omstillet vores transportsektor? ",1
700,"Ministerens kollega, energiministeren, sagde den 1. marts i salen: Regeringen har således en ambitiøs klimapolitik, der skal sikre, at udledningen af drivhusgasser og forbruget af fossile brændsler for transportsektoren falder frem mod 2050, og det bare skal ske ved hjælp af den teknologiske udvikling. Skal vi bare kigge på, at det sker, eller er der noget behov måske for at undersøge, hvilke midler man skal tage i brug for faktisk at se det fald, som jo er svært at se, hvis man stadig væk kan købe fossilbiler i 2049? ",1
701,"Vi taler om to forskellige ting. Det ene er udfasningen af fossile biler. Det vil ske, tror jeg, af sig selv og også inden år 2050 som følge af en teknologisk udvikling, der muliggør, at biler, der kører på vedvarende energi, vil være mere attraktive for forbrugerne at købe end biler, der kører på diesel eller benzin. Det andet er, at med den nuværende teknologi, hvor de fleste kører rundt i benzin og dieselbiler, giver det mening at påvirke processen via EU-systemet, der stiller krav til CO 2 -udledning og så videre fra biler. ",1
702,"En ting er i hvert fald hundrede procent sikkert, nemlig at hvis vi på en eller anden måde træffer politiske beslutninger om, at der ikke må være fossile biler i Danmark i år 2025, som det her beslutningsforslag måske har som en eller anden forudsætning, så vil det danske samfund tabe mobilitet i betydelig grad, fordi teknologien på det tidspunkt måske endnu ikke er klar. Og det vil betyde, at det kun vil være de rigeste danskere, der på det tidspunkt har råd til en bil, og at folk, der ikke har særlig mange penge, ikke vil have råd til at købe biler på grund af de krav, som vi måske vil skulle leve op til for at nå et fossilfrit bilmarked i Danmark i år 2025, som forslagsstillerne her lægger op til. ",1
703,"Tak. Det er jo også netop derfor, vi bare gerne vil bede regeringen om at lave en analyse af, hvad der vil ske, hvis man forestiller sig udfasningen i henholdsvis 2025 og 2030. Vi får da et problem, hvis der er 95 procent fossilbiler i 2030 og vi skal være færdige med den historie, der hedder fossil energi i 2050, for når en bil lever i 15 år, er vi tæt på, for det er jo deromkring, det skal ske. Så føler ministeren sig sikker på, at det vil ske deromkring, så den sidste fossilbil rent faktisk bliver kørt til ophugning før 2050? ",1
704,"Det er rigtigt nok, at det ikke er sikkert, at den sidste fossilbil er blevet kørt til ophugger i 2050. Det vil jeg give herre Christian Poll. Det, jeg tænker på, er, at jeg tror, at vi inden 2050 er nået frem til en situation, hvor alle nye biler, der bliver solgt, kører på andre brændstoffer end benzin eller diesel. Når jeg har noget imod den her analyse og at bruge penge og ressourcer på at igangsætte den her analyse, er det, fordi jeg mener, at dens genstandsområde, analysen, er urealistisk. Det er urealistisk at forestille sig, at vi ikke har fossilbiler – biler, der kører på fossile brændstoffer – i 2025 og 2030, og derfor mener jeg ikke, det er berettiget at bruge ressourcer på at lave analysen. ",0
705,"Skal jeg forstå det sådan, at en analyse af en situation i 2025, som vi ikke har realistiske forudsætninger for at nå, vil give danske bilforbrugere en bedre chance for at vurdere, hvilken bil de skal købe nu og frem mod 2025? Når jeg har sagt det her fra talerstolen, har jeg ikke hørt nogen modsige mig, i forhold til at det er urealistisk at forestille sig, at vi ikke har fossilbiler i 2025. Men jeg kan forstå, at en analyse af, hvad der ville ske, hvis vi havde det, alligevel vil hjælpe forbrugerne på en eller anden måde, og det har jeg bare meget svært ved at se. ",0
706,"Det, vi ønsker, er jo et sammenligningsgrundlag. Vi har brug for at få beregnet og analyseret de effekter, der kan være, når man udfaser de fossile brændsler til biler. Hvad er konsekvenserne af det? Så kan vi træffe nogle beslutninger. Og det er jo ikke urealistisk at gøre det, det er bare et analysearbejde, så vi har nogle fakta, der ligger, som man kan træffe beslutninger på baggrund af. Det må jeg sige jeg ikke forstår ministeren kan modsætte sig. ",1
707,"Lad mig starte med at anbefale ordføreren at læse forslaget igen. Der er kun tale om to og en halv linje, så det burde være overkommeligt. Der står: »udfaser salget af personbiler«. Der er ikke tale om, at man ikke længere må køre i den bil, man ejer i forvejen. Det handler om at sige: Nu er vi nået til et punkt, hvor de nye biler – n-y-e biler – der sælges, er drevet af et andet drivmiddel end fossile brændsler. Jeg er glad for, at ordføreren er imødekommende i forhold til at lande en beretning, men lad os nu lige prøve at være ærlige om, hvad det er, vi diskuterer her. ",0
708,"Jamen lad os endelig i beretningen gøre det krystalklart, at alle må sælge deres brugte bil og deres veteranbil hjemme i garagen og så videre, og at det her handler om, at vi politisk ønsker at fremme den her – lad os bruge et andet ord end forcere – udviklingsvej, den grønne omstilling af transportsektoren, så vi følger de progressive lande omkring os og kommer derhen, hvor det, der bliver solgt på det danske marked, er grønne biler, der ikke er drevet af fossile brændsler. Det synes jeg er et positivt perspektiv, og det er jeg meget glad for hvis Socialdemokratiet vil være med til. ",1
709,"Tak for det. Nu skulle jeg også lige læse forslaget igen, og jeg opdager, at der faktisk står: »udfaser salget af personbiler, der kører på fossile brændstoffer«. Intentionen var, at der skulle stå »nye«. Det er det, vi mener, og det må vi jo præcisere i udvalgsarbejdet. Det er altså nye personbiler på det tidspunkt, det drejer sig om. Og derfor er veteranbiler ikke noget problem i sig selv, for de blev jo købt for mange år siden, og der handler det om nogle få tusinde, som kører meget få kilometer om året. Så det er slet ikke noget problem i forbindelse med det her forslag. Jeg vil bare gerne høre Socialdemokratiet, hvordan man har tænkt sig at få sikkerhed for, at fossilbiler – altså de fleste og ikke veteranbiler – bliver udfaset i tide i forhold til Parisaftalen? ",0
710,"Vi bidrager fra socialdemokratisk side rigtig gerne med at sætte en grøn dagsorden for vores transportpolitik, at sætte fokus på, hvordan vi får gjort det langt mere attraktivt at købe elektriske biler og andre miljørigtige alternativer til elbiler, og hvad vi så også gør for at få reduceret antallet af biler, der kører fossilt – måske helt udfase dem, bortset fra klassiske biler, veteranbiler og så videre Det kigger vi gerne på, og det synes jeg vi skal have en konstruktiv snak om i Transportudvalget. ",1
711,"Der findes næppe eksempler ude fra den virkelige verden på, at fordi vi har været ambitiøse og visionære på det grønne område, har det kostet samfundet milliarder. Og det er jo det, som det her forslag også handler om, altså at blive ved med at være visionære, at blive ved med at være ambitiøse. Og hvorfor er man så stærke modstandere af det her med at blive klogere og få mere viden om, hvordan vi kan fremme den grønne omstilling i transportsektoren, som jo ikke kun vil gavne klimaet, men som også vil gavne i forhold til luftforureningen, som vil gavne i forhold til støjforureningen? Alle de sideeffekter af de fossilt drevne biler kan vi faktisk løse med det her. Hvorfor vil Venstre ikke have mere viden? ",1
712,"Jeg må sige, at jeg simpelt hen ikke forstår den her med, at vi skal tage det i den rigtige rækkefølge. Diskussionen er der lige nu i Europa, vi kan vælge at deltage i den her diskussion med de nordiske lande, med de andre europæiske lande, som alle sammen kan se, der er et behov for udfasning af fossilbiler, hvis vi skal leve op til de målsætninger, vi lavede i EU, hvis vi skal leve op til Parisaftalen. Jeg kan ikke forstå, at det skulle være så vanvittigt et forslag, at man ikke kan begynde at analysere, hvad der skal til. Kan ordføreren ikke prøve at uddybe det, for vi skal opnå nogle mål, og andre lande snakker om præcis det samme, men hvordan kommer vi så derhen? ",1
713,"Det her handler ikke om én teknologi. Det her handler om at bevæge sig væk fra fossile brændsler til andre grønne drivmidler i transportsektoren, og der findes ikke kun én teknologi, ligesom der ikke kun findes én producent – tværtimod. Jeg kan ikke forstå, hvorfor Liberal Alliance tilsyneladende intet perspektiv har på, at vi politikere kan være med til at spille en rolle, at vi kan være med til at fremme en bestemt udvikling, så vi løser et kæmpestort samfundsproblem, som klimaforandringerne er. Jeg vil gerne prøve at spørge en gang til: Er klimaet ikke vigtigere end Liberal Alliances lovprisning af den frie konkurrence? ",1
714,"Tak for det. Det kan godt være, at vi er uenige om, hvad for et årstal man kan sætte på, og hvor det er realistisk at sige, at herfra skal vi, når vi sælger nye biler, ikke længere sælge nogle, der er baseret på fossile drivmidler. Men intentionen i forslaget er jo først og fremmest netop at finde frem til de incitamenter, som ordføreren også er inde på: Hvordan kan vi hjælpe den her udvikling på vej? Hvordan kan vi skubbe det i den rigtige retning? For det er derhen, vi skal, for at tage hånd om klimaet. Så hvis vi nu fandt et andet årstal eller lod det være mere åbent med hensyn til årstallet, var det så noget, vi kunne tale med Det Konservative Folkeparti om? ",1
715,"Jeg kan klart afvise, at det her er en tanke om, at vi i 2025 eller i 2030 ikke længere skal have fossilt drevne biler på vores veje. For det er jo klart, at der vil være et stort efterslæb fra den dag, hvor man ikke længere sælger nye fossilt drevne biler, til de er helt udfaset, og der kan jo være et brugtbilsmarked i mange år derefter. Så det her kredser om en dato, hvor vi kigger på nye biler, og hvordan vi kan fremme den her grønne omstilling. Så jeg fornemmer egentlig, at vi på et meget langt stræk er enige om, at vi skal den vej – og vi kan sagtens blive klogere på, hvordan vi fremmer det – og lad os så diskutere årstallet. Lad det være mere åbent. ",0
716,"Det er selvfølgelig rigtigt, at jeg formulerede mig forkert før. For der står klart i forslaget, at det handler om, hvornår der ikke skal sælges flere fossilt drevne biler, og ikke om, hvornår der ikke skal være nogen tilbage. Men jeg mener så det samme, som jeg sagde før, altså at vi ikke mener, det er realistisk, at man fra 2025 eller 2030 ikke længere sælger fossilt drevne personbiler i Danmark. Men ja, vi glæder os til en fortsat god debat med Enhedslisten om, hvordan vi når vores fælles mål på det område. ",0
717,"Det er vi åbne for, og vi er heller ikke fuldstændig uenige i, at der ikke er blevet gjort nok endnu. Det springende punkt er det her med, om vi kommer til et tidspunkt inden for en uoverskuelig fremtid, hvor vi siger, at nu må der simpelt hen ikke sælges nogen benzindrevne biler overhovedet, uanset hvor meget folk vil være villige til at betale for dem, og man så vil kunne få et stort provenu, som kan bruges på andre miljøvenlige tiltag. Det tror vi ikke så meget på. Vi er større tilhængere af incitamenter end af forbud. Så når der her bliver skrevet om udfasning af salget, så betyder det, at der ikke må sælges nogen fossildrevne biler overhovedet, og det kan i mine øjne næsten kun opnås ved et forbud. ",1
718,"Jeg tror, at vi helt naturligt kommer til at skrue på de støttesatser, der har været, og der vil blive mere og mere af vores vedvarende energiproduktion, som kommer til at foregå uden støtte. Det kan godt være, at det er noget nyt rigtig mange steder, men den diskussion ser vi ind i, tror jeg. Jeg vil også sige, at i forhold til landmænd har jeg lige fået et svar fra ministeren, som siger, at vi sådan set også kunne have 3.000 landvindmøller færre, hvis vi havde nogle nye og effektive landvindmøller, og så stadig væk producere den samme mængde energi. Det ville også gøre det muligt at tage et andet hensyn til naboerne. Alt det her er bare for at sige, at de næste slag i energipolitikken ikke handler om at lave mere af det, vi kender, det handler om at komme det næste skridt videre. ",1
719,"Tak for samarbejdet omkring PSO-aftalen. Det er jo helt indiskutabelt, at når Socialdemokratiet gik med i PSO-aftalen, så handlede det blandt andet om det, som herre Mikkel Dencker også antydede før, nemlig at hvad gør vi, når det ikke længere kun handler om støtte til vedvarende energi? Hvad gør vi for at få elektrificeret samfundet, altså skridt nummer 2? Hvordan kommer vi videre herfra? Og der var PSO-aftalen jo et skridt i retning af at gøre det mere attraktivt at elektrificere, hvilket er godt for den grønne omstilling på sigt. Det var en af baggrundene, ud over at der selvfølgelig også var arbejdspladser i andre sektorer, som vi var opmærksomme på, da vi indgik den aftale. ",1
720,"Ja, og man kan jo også sige, at noget af det, som fungerer godt, og som vi skal blive ved med at være gode til, og som den nuværende regering heldigvis også gør, jo er at være med til at plante nogle af de danske løsninger rundtomkring. Nogle gange kan man jo få større indflydelse på at redde klimaet ved rent faktisk at hjælpe rundtomkring i verdens lande med gode fjernvarmeløsninger eller noget andet, som sænker deres CO 2 -udledning. Der kan man i virkeligheden gøre en større forskel end ved at stå og råbe op i en klimaforhandling, hvor man ikke kan få de andre til at makke ret. Så vi skal spille på alle tangenter, og det synes jeg i nogen grad regeringen formår, men slet ikke i den grad, som vi havde potentialet til. ",1
721,"Jeg vil også gerne sige tak for talen. Jeg synes også, det lover rigtig godt, og jeg synes, at det var en rigtig flot og ambitiøs tale. Regeringen har jo i regeringsgrundlaget skrevet, at de vil fremlægge en samlet klimaplan til efteråret, og derfor vil jeg gerne høre Socialdemokratiets holdning, altså om den her klimaplan skal indholde det, der hedder long-term low greenhouse gas emission development strategy, som alle lande ifølge Parisaftalen bør udvikle. ",0
722,"Tak. Jeg deler ordførerens glæde over, at elproduktion fra havvind nu lader til at blive så billig, at den kan køre uden støtte. Det er jo en stor glæde for os alle. Men vi har stadig væk brug for at sætte nogle mål. Og som jeg nævnte i min tale, er EU's mål om at reducere udledningen fastsat for 10 år siden og baseret på, at vi har et mål om 2 grader. Nu er der jo et mål i Parisaftalen om 1,5 grader. Derfor er der behov for at skærpe de her mål. Vil ordførerens parti være med til at presse på for, at målene i EU bliver skærpet så hurtigt som muligt? ",1
723,"Altså, vi er jo, som jeg nævnte, godt tilfredse med, at Parisaftalen er kommet. Vi mener, at vi – både som Danmark og som EU, som vi også indgår i – skal leve op til de ting, som er aftalt. Men som jeg også nævnte, mener vi jo, at den teknologiske udvikling vil bringe os et rigtig godt stykke ad vejen, og vi vil godt lige se tiden an et stykke tid, før vi begynder at konkludere, om der er anledning til flere initiativer end at overholde de ting, som vi allerede har lovet vores omgivelser at vi gør. For hvis grøn energi bliver det naturlige førstevalg både i Danmark, men også alle andre steder, er det jo den vej, vi kører, og det er den måde, CO 2 -udledningen nedbringes og med tiden næsten forsvinder på. ",1
724,"Tak for det. Jeg hæftede mig ved ordførerens udtalelse om, at andre lande indirekte har lukreret på vores arbejde med den grønne omstilling. Anerkender ordføreren, at når nu vi ved, at hele verden skal igennem en grøn omstilling til vedvarende energi, til nye teknologier, så er der en fordel i at være blandt de lande, der går foran, der udvikler teknologierne, der viser, at det kan lade sig gøre – i forhold til at skabe arbejdspladser, i forhold til at tage nogle initiativer, der vil gavne vores egen økonomi og vores egen position i den internationale økonomi i verden? Er det et billede, som ordføreren anerkender? ",1
725,"Tak for spørgsmålet. Jeg kan godt følge ordførerens omsorg og bekymring. Men det er sådan, at hvis vi allerede nu begynder at diskutere nye målsætninger og nye vedtagelser i EU-regi, inden vi har vores nuværende målsætning på plads rent lovgivningsmæssigt, så vil Venstres frygt være, at man bare skubber de vedtagelser, som vi har travlt med at få slået søm i nu. Derfor tror jeg ikke, man fremmer nogen grøn omstilling ved allerede nu – inden man har styr på, hvordan de målsætninger, vi allerede har vedtaget, skal udmøntes – at begynde at tale om nye målsætninger. Så det vil ikke være hensigtsmæssigt allerede nu af omsorg og bekymring at begynde at tale om nye målsætninger i EU-regi og udskyde de målsætninger, vi egentlig allerede har talt om, inden der er styr på dem. ",0
726,"Nej, det er Venstre ikke enig i. Det er sådan, at vi har en ambition om i fremtiden at sikre vores grønne omstillingstiltag i form af en højere grad af udbud, og det vil sige gerne teknologineutrale udbud, således at vi altså ikke bare beslutter, at det, når vi skal have mere vedvarende energi, skal ske via havvind. Det er ikke hensigtsmæssigt. Vi vil gerne gøre det ad den vej, at vi får så meget grøn omstilling som muligt for pengene, og det vil sige, at de billigste teknologier i højere grad skal vinde frem. ",0
727,"Tak for det, og tak for ordførertalen. Jeg er selvfølgelig glad for henvisningen til min egen indledning. Jeg blev en lillebitte smule forvirret undervejs. Ordføreren fra SF, fru Lisbeth Bech Poulsen, lagde meget hårdt ud med at annoncere, at Danmark ikke længere har en førerposition på grøn teknologi og omstilling til lavemissionssamfund og så videre, altså det, vi alle sammen taler om i dag, men senere i ordførerens tale hedder det, at fru Lisbeth Bech Poulsen ville ønske, at regeringen ville gøre noget mere for at fastholde førerpositionen. Så enten har vi tabt den, eller også skal vi fastholde den – en af delene. Måske ordføreren lige ville bringe mig up to date på, hvad SF og fru Lisbeth Bech Poulsen egentlig mener i den her sammenhæng. ",1
728,"Men det her er jo en forlængelse af garantien for, at man kan udvinde olie og gas i Nordsøen til 2042. Det er ret mange år ud i fremtiden. Til den tid tænker jeg da at vi i hvert fald har behov for at være lukket næsten ned, fordi det er i 2050, at vi skal være et lavemissionssamfund. Så er det ikke et dårligt signal at sende, når man samtidig skal leve op til en Parisaftale og måske gerne ønsker at gå foran og være et foregangsland, både i forhold til EU og for EU internationalt? ",0
729,"Det er jo fuldstændig rigtigt, at vi har sat os en række mål i regeringen – dels det her mål om, at halvdelen af vores energibehov skal dækkes af vedvarende energikilder i 2030, dels målet om at være et lavemissionssamfund i 2050. Og skal vi indfri de mål, ja, så er der mere olie, der skal blive i jorden, og flere vedvarende energikilder, som skal anvendes. Vi ser jo heldigvis dalende priser på meget af den vedvarende energi, og jeg tror også, vi vil se, at det går ind og erstatter meget af det øvrige forbrug, vi har haft, netop fordi det prismæssigt er så fordelagtigt. ",1
730,"Mange tak. Jeg vil gerne takke ordføreren for talen. Jeg synes, der var mange gode elementer. Jeg er meget enig i, at klimaforandringerne er menneskehedens største udfordring nogen sinde, og at mål er ligegyldige uden handling. Defor synes jeg også, det var virkelig ærgerligt, at det var en regering med Det Konservative Folkeparti, som besluttede at droppe at have et nationalt klimamål for 2030. Selv om strategien om at presse EU er rigtig fornuftig og god, er der langt igen. EU har lige nu et 2030-mål på 40 procent Skal EU løfte sin andel for at leve op til sin del af Parisaftalen, skal vi op på 75 procent Hvad hvis det ikke lykkes? Er det så stadig ordførerens holdning, at vi ikke i Danmark skal påtage os vores del, eller skal vi være underlagt EU's alt for uambitiøse niveau? ",1
731,"Naturligvis kan vi have nationale målsætninger i Danmark og nationale ambitioner, men man må bare holde fast i, at når vi forhandler i de her systemer, er det via EU, at vi har en stemme at gøre det med, og vi kan gøre en forskel. Men Danmark har jo et mål om at være lavemissionssamfund i 2050, som er et mere ambitiøst mål, end man har i EU-systemet. Der er mange af vores delmål på vej dertil, der også er væsentlig mere ambitiøse end EU-målene. Så det kan vi jo sagtens have, men i sidste ende forhandler vi via EU i FN-systemet. ",0
732,"Tak. Blandt så meget andet tror jeg nok at regeringen og Dansk Folkeparti er enige om, at vi skal leve op til vores forpligtelser, jævnfør de aftaler, som Danmark har indgået. En del af Danmarks opfyldelse af Parisaftalen er jo at reducere vores CO 2 -udledning og udledningen af andre klimagasser. Jeg tror også, vi er enige om, at det skal foregå billigst muligt. I sidste uge kom resultatet jo af udbuddet for den tyske del af Nordsøen, som viste, at DONG havde vundet et udbud på en havvindmøllepark helt uden tilskud, helt uden støtte. Hvilke overvejelser giver det regeringen anledning til med hensyn til den danske energi- og klimapolitik? For det er jo en besnærende tanke, hvis vi kan få grøn energi helt uden tilskud. ",1
733,"Tak for spørgsmålet. Det er jo sådan, at EU's politik på det her område er blandt de mest ambitiøse i verden, om ikke den mest ambitiøse overhovedet. Den målsætning, EU har for 2030, er der jo stor respekt om i hele verden. Og jeg tror altså, at Danmarks indsats gør sig bedst, ved at vi i størst mulig grad arbejder inden for rammerne af EU og derudover selvfølgelig bruger det gode danske eksempel, når vi er udeomkring, og viser, hvordan det rent faktisk kan lade sig gøre i udviklingslande, i andre lande, i vækstøkonomier at implementere en høj andel af vedvarende energi og at gøre det på en måde, så der både sikres et bedre klima og en højere forsyningssikkerhed. ",1
734,"Vi taler om klimaforandringer, der kan få katastrofale konsekvenser for vores børn og børnebørn. De kan ikke bruge til noget, at et EU i dag er blandt de mest ambitiøse i verden, for det burde jo netop være alarmerende, at det er sådan, når EU har et mål om 40 pct.s reduktion i 2030, som burde være på 75 procent Det viser da med al tydelighed, at vi ikke kan vente. Vi kan ikke vente på Polen, der gør alt for at trække hastigheden ud af EU's ambitioner. Vi bliver nødt til at gå selv, vi bliver nødt til at række hånden ud til dem, der gerne vil være med i et forpligtende internationalt klimasamarbejde, for ellers lykkes det her ikke. ",1
735,"Jeg vil bare sige, at vi jo i 2020 med den seneste basisfremskrivning rent faktisk når en 39-procents-CO 2 -reduktion – også efter at vi har gennemført en PSO-aftale, som jo bidrager til at skabe vækst i samfundet og dermed også til at øge energiforbruget. Dertil kommer, at vi har fastsat et mål om, at i 2030 skal mindst 50 procent af det samlede energiforbrug være baseret på vedvarende energi. Og jeg må bare sige, at det er jeg som minister meget, meget tilfreds med. ",1
736,"Jeg tror simpelt hen, at Presseafdelingen i Miljø- og Fødevareministeriet helt naturligt har forudsat, at deres minister er så forudseende, at de har skrevet det, som de har, for vi har jo allerede taget initiativ til at forbyde mikroplast i kosmetik og har løftet den her dagsorden i adskillige fora. Men jeg kan virkelig trygt berolige Enhedslistens ordfører med, at vi har et ønske om at komme så langt tilbage i processen som overhovedet muligt. I det omfang man kan begrænse både plastik og mikroplast, er det da væsentligt at gøre det, sådan at vi ikke alene opnår mere genanvendelighed, men også større cirkularitet i det, vi arbejder med, og ikke nødvendigvis kun gør det med fossile brændsler som forudsætning, altså det, man blandt andet ser i plastik. ",0
737,"Hvis vi skal helt i mål med hensyn til plastic, skal vi i gang med at tænke reel cirkulær økonomi, og det har noget at gøre med, at det ikke skal med i produktet, eller at vi får produktudviklet, så det i hvert fald ikke er fra fossile brændstoffer, at plastenzymet bliver udtaget. Men som sagt vil jeg bare sige tak til Dansk Folkeparti for den positive stemning i forhold til forslaget. Jeg håber som sagt, at vi kan nå frem til en fælles beretning måske til september, så vi har tid til at stille spørgsmål hen over sommeren og måske komme godt omkring det her emne. Det tror jeg vil være nyttigt, og jeg tror også, at danskerne vil sætte pris på det. ",0
738,"Tak til herre Søren Egge Rasmussen for spørgsmålet. Jeg har stor forståelse for, at der er behov for en afklaring af det fremtidige støttesystem. Vi arbejder for en afklaring vedrørende en ny ordning så hurtigt som muligt. Arbejdet med en ny støttemodel er omfangsrigt, og det vil have væsentlige konsekvenser for den måde, vedvarende energi støttes på. Det kræver, at vi er grundige i vores arbejde med det. Jeg arbejder for, at jeg kan præsentere et udspil inden sommerferien. Det er derfor stadig min intention, at der kommer en afklaring, inden vi skal forhandle et nyt energiforlig. ",0
739,"Tak for spørgsmålet. Jeg kan bekræfte, at det er således, at vi arbejder på at have fundet en model så hurtigt som overhovedet muligt. Der er brug for en afklaring, det er jeg enig med spørgeren i. Det er også korrekt, at vi arbejder på en eller anden form for udbudsmodel. Jeg er selv tiltalt af en teknologineutral udbudsmodel. Om vi ender der, er svært at sige. Det afgørende er, at vi får skruet en model sammen, som sikrer et grundlag for, at der fortsat sker en udbygning af den vedvarende energi, og at der kommer en god, sund konkurrence mellem de forskellige teknologier, som kan sikre, at den pris, som forbrugerne skal betale for den grønne omstilling, bliver så lav som muligt. ",0
740,"Det er godt at høre, at der ikke bliver en pause i den danske udbygning med vindkraft. Jeg kunne godt tænke mig at høre, om ministeren kan se nogle muligheder for, at man kan sikre udbudsvilkår eller generelle vilkår, så kommuner i højere grad kan deltage i den vedvarende energiudbygning. Der er en række kommuner, som faktisk har ønske om at komme frem til at eje vindmøller, og som indimellem ikke lykkes med det, men hvor vi jo har et kæmpe potentiale, hvis vi kan få alle kommuner med til at være aktive medspillere i den videre opsætning at landvind. ",0
741,"Jeg synes, det er godt, at ministeren erkender, at man er kommet et stykke af vejen, men ikke hele vejen til, at disse decentrale kraft-varme-værker kan vælge en varmepumpeløsning, som miljømæssigt sikkert er det allerbedste. Jeg synes, at det er vigtigt, at man meget hurtigt kommer frem til en konklusion, sådan at de her fejlinvesteringer kan forhindres. Jeg synes, der er alt for lidt fokus på at bruge den vedvarende energi i Danmark; der er for meget fokus på, at man bygger nye ledninger, så man kan eksportere billig strøm til Tyskland og Norge. Jeg synes, at vi i stedet for skulle finde løsninger, hvor vi får fremmet at få mere el ind i fjernvarmesystemerne ",1
742,"Det er da godt, hvis det er sådan, at vi kan finde frem til nogle aftaler, som også er med til at fremme solfangerløsninger og geotermi, eller hvad det nu kan være for et mix, der kan spille sammen med en varmepumpe. Det er jo det samlede system, vi skal have fokus på. Men jeg er da glad for, at ministeren kan se, at der er noget politisk arbejde, som er presserende, og som det bør sikres hurtigt bliver lavet, sådan at vi finder en løsning for disse fjernvarmekunder – blandt andet dem, som bliver ramt, på grund af at grundbeløbet forsvinder – så de ikke bliver ramt af så høje stigninger i deres varmeudgifter. ",0
743,"Ja, for vi er vel enige om, at den her aftale, man nu har lavet med regeringen, er det rene lapperi på en aftale, som i virkeligheden aldrig skulle have været indgået. Jeg lagde mærke til, at ordføreren omtalte det som en tillægsaftale og vist også fik sagt noget om, at det er et led i en grøn omstilling eller sådan noget. Jeg ved ikke, om det var sådan en mere generel betragtning på det, for man kan vel ikke betragte den oprindelige aftale, og ej heller tillægsaftalen, om end den forbedrer den oprindelige aftale en smule, som noget, der bare ligner grøn omstilling, når man fryser markedet for de elbiler, som skal sørge for den grønne omstilling, fuldstændig nederst ",0
744,"Jeg er ikke enig i, at der ikke er sket en helt grundlæggende udvikling i forhold til fossile biler. En fossilbil for 100 år siden var en markant anderledes bil end en moderne fossilbil i dag. Der er faktisk sket en rivende udvikling på alle parametre. Desuden er det også lidt forenklet bare at sige, at elbiler er mere miljøvenlige. Det kommer jo i høj grad an på, hvor de får strømmen fra. Der er jo lavet undersøgelser, der viser, at hvis den strøm, man bruger til at lade elbiler op, ikke kommer fra grøn energi, jamen så er elbiler ikke mere miljøvenlige end andre biler. Så det er lidt mere kompliceret end som så. ",0
745,"Tak for det, formand. Nu sætter ordføreren spørgsmålstegn ved det foregående vedrørende elbilernes miljøvenlighed eller klimavenlighed, for hvis de oplades med kulenergi, er miljøprofilen måske ikke så fin. Jeg vil høre, om ikke ordføreren kan bekræfte, at vi jo netop i Danmark er nået langt og har et elnet, hvor vi allerede har over 40 procent vedvarende energi, og da det er elnettet, man lader en elbil fra, så er der jo en lavere belastning, og den bliver lavere og lavere, som årene går, fordi vores elnet er ved at blive et vedvarende energinet. Elbilens motor har jo også en helt anden effektivitet i forhold til fremdrift end en benzin- eller dieselbil. Der går det meste jo tabt som varme, hvor det i en elbil måske er 80 procent, der går til fremdrift. Kan ordføreren bekræfte det? ",0
746,"Det er lidt i samme boldgade og lidt i forlængelse af fru Lisbeth Bech Poulsens spørgsmål. For jeg synes, at ministeren nærmest fik det til at lyde, som om det var en naturlov, at når den aftale om afgiftsfritagelse, der var, løb ud, så løb den ud, og så var det sådan. Altså, det afhænger jo af, om man eventuelt vil lave en ny aftale. Det er jo en politisk aftale, og det er en politisk prioritering. Der konstaterer jeg så bare, at Venstre ikke var optaget af at lave en prioritering, som fremmede elbilsalget, og som altså i det hele taget fremmer den grønne omstilling inden for bilsektoren, på trods af at transportsektoren er smertensbarnet, når vi snakker om klima- og miljøpåvirkninger og CO 2 -udledning og så videre ",0
747,"Vi er på bar bund, fordi Klimarådet er kommet med nogle anbefalinger, og Klimarådet rådgiver sådan set Folketinget og regeringen om, hvad der kunne være fornuftigt at komme frem til. De har jo for længe siden påpeget, at det sådan set ville være positivt at få afgifter på biomasse, for i øjeblikket er det en hindring for, at vi kan få varmepumper og geotermi på naturlig vis ind i systemet. Så der er altså flere, der har rådgivet om, at afgifter på biomasse sådan set er noget, man skal se på. Er ministeren ikke enig i, at man bør tage Klimarådets anbefalinger mere seriøst? ",1
748,"Tak for det. Nu nævner ministeren begrebet omkostningseffektiv, men jeg vil bare høre, om ikke ministeren anerkender, at det, man jo netop bruger tilskud og måske især afgifter til, er at kompensere for manglende eksternaliteter eller det, man også kunne kalde samfundsomkostninger, altså at økonomien i sig selv, markedet i sig selv ikke kan indregne en række samfundsomkostninger, når markedet vælger teknologi eller vælger løsning, og at man derfor fra politisk hold, og det er jo det, vi gør her i salen, tilfører markedet en mekanisme i form af en afgift eller et tilskud. Og det er måske netop det, der er tilfældet med især den faste biomasse, som i øjeblikket er fritaget for afgifter som stort set den eneste energiform. ",0
749,"Tak, og det er jo så der, man må gå ind at justere på afgifterne, måske med lidt kortere mellemrum, sådan at man kan få dem til at følge med i den teknologiske udvikling. Men jeg vil gerne påstå, at det, der netop er tilfældet med især fast biomasse jo er, at man ikke der får taget hensyn til en række samfundsomkostninger. Man ser biomasse som en CO 2 -neutral kilde, og det er den jo langtfra, specielt når det er træpiller, der kommer fra den anden side af kloden, og som måske truer regnskov eller andre ting. Så finder ministeren ikke, at det er rimeligt, at man kigger på en afgift på det her område også? ",0
750,"Der har jo været kigget på det før, og der løb man ind i en række administrative udfordringer ud over det skattestop, som den her regering har lavet. Jeg vil advare om at gå i den retning, men nu får man en analyse, og så kan man jo på et oplyst grundlag se, hvad man kan gøre. Det er fuldstændig rigtigt, at som udgangspunkt anses biomasse for CO 2 -neutralt. Det gør det ved opgørelse af Danmarks internationale forpligtelser, hvor biomasse regnes for CO 2 -neutralt, og det handler om, at der udledes CO 2  med forbrænding af biomasse, og tilsvarende optager planterne CO 2 , når de så vokser, men naturligvis er det da noget, man kan diskutere. ",0
751,"Tak. Det er godt, vi er enige om det i den her opvarmning til de næste forhandlinger af et nyt energiforlig fra 2020. Vi synes bare, at der skal være bedst muligt grundlag for at kunne tage de rigtige beslutninger, og det er derfor, vi synes, at der mangler nogle analyser omkring biomassen og det at tilføre afgifter på den. Jeg er meget bekymret over de fejlinvesteringer, der sker ude i samfundet i øjeblikket, hvor en masse værker omstiller til biomasse og vælger det som en løsning for de næste 15-20 år. Og så bliver det altså svært at omstille sig til noget bedre og mere bæredygtigt. Er ordføreren ikke enig i, at den fejlinvestering sker derude? ",0
752,"Jeg vil gerne sige, at vi i Dansk Folkeparti mener, at eftersom Danmark har underskrevet Parisaftalen, skal vi selvfølgelig leve op til vores del af den. Hvis der skal bruges penge på nye formål i konsekvens af Parisaftalen, vil jeg nok foretrække, at pengene bliver brugt på noget mere fremadrettet end at lade være med at fælde skov. Jeg ville måske hellere bruge dem på noget forskning i klimateknologi, som kunne bruges i en større udstrækning end det her noget lokale forslag, for det er kun et begrænset område, som man så gør noget ved. Men det løser jo ikke det grundlæggende, at der er en CO 2 -udledning, som det ville være bedre at arbejde på at nedbringe. ",1
753,"Det må jo være herre Holger K. Nielsens eget syn på det. Jeg mener stadig væk, at der er elementer af afladskøb i det her forslag. Uanset hvor mange gode hensigter man har med hensyn til klima og til at hjælpe de her folk i Bolivia, så mener jeg, der er en meget direkte sammenhæng mellem den mængde penge, man vil sende af sted, og at det skal bruges til at neutralisere den danske CO 2 -udledning. Så man bruger nogle penge på at frikøbe sig fra noget, som forslagsstillerne synes har været forkert at gøre, nemlig at udlede CO 2 . Så jeg mener, det har elementer af afladshandel. ",1
754,"Jo, men det, at midlerne er additionelle, betyder jo, at man ikke tager penge, som man ellers havde tænkt sig at bruge til at bygge skoler eller lave sociale indsatser, og bare flytter dem over til en klimaindsats, men at man siger: Nu har vi en bistand, som har et vist volumen, og oven i det finder vi midler, ekstra penge til at opfylde Parisaftalen og de forpligtelser, vi har i den. Og det er jo det, vi tænker med det her forslag, altså at når nu vi alligevel skal finde ekstra midler til den aftale, jamen så kunne det her jo være en type indsats, som ville give en fantastisk klimaeffekt i kritiske egne af verden, og hvor man samtidig får ekstra effekter i form af et løft i forhold til biodiversitet, fattigdom og oprindelige folk. ",0
755,"Okay, det hører jeg lidt, som at man, når man nu skal finde de her penge til Parisaftalen, så kunne gå ind og sige, at nogle af de penge kunne være til en indsats i den her størrelsesorden. Er det rigtigt forstået? Nu tales der om 180 million kroner om året i forslaget, men det er jo, fordi det bare er den størrelsesorden, som vi selv ligesom har ansvar for med vores udledning i Danmark – det kunne også være andre niveauer. Vil ordføreren overveje at bringe det her virkemiddel ind i en finanslovsdebat? ",0
756,"Det er netop rigtigt, at vi har drevet en udvikling frem. Det har vi jo gjort på baggrund af politiske beslutninger, som har bestået i, at vi har stillet nogle krav til for eksempel energiforsyningen. Men vi har jo også understøttet det med midler for at gøre det attraktivt at foretage en grøn omstilling. Vindmøllerne er jo det allerbedste eksempel. Der var også en frygtelig skepsis til at begynde med. Var det virkelig noget, vi skulle understøtte fra statslig side? I dag er vi jo glade for, at vi har gjort det. Vi har skabt et erhvervseventyr. Så er det bare, at jeg spørger: Hvorfor må det ikke gælde for for eksempel elfærger? Det har samtidig den udmærkede sidegevinst, at det understøtter en udvikling i vores udkantsområder, hvor de små værfter ligger. ",0
757,"Jo, men det er bare mærkeligt, at man så ikke nævner de andre teknologier, som også kunne være relevante. For mig bekendt er både brint og biogas faktisk temmelig langt fremme, også hos danske firmaer, som går en lysere fremtid i møde på det marked. Men hvis man tager det miljømæssige, bliver der i debatten nævnt partikler, og der synes jeg jo også, at de røde partier roder noget sammen. For vi er jo enige om CO 2 -reduktionen og fortrængningen af fossile brændstoffer, men så begynder man at tale om partikler, altså det der, der kommer ud af skorstenen og gør os syge og sådan noget. Er herre Henning Hyllested klar over, at der lige netop i danske farvande er meget skrappe krav til, hvilke partikler der kan komme ud af skorstenen på skibe? ",0
758,"Ja, det er herre Henning Hyllested udmærket klar over, og det synes jeg er rigtig godt, og det kan vi jo ikke kritisere. Det burde være gældende på alle have rundtomkring i hele verden. For de store skibe, som også sejler både i vores farvande og i Østersøen og så videre og så videre, kan jo sagtens lave de der scrubbere og andre former for rensningsteknologier og anvende brændstof, som er mindre miljøbelastende end det, de gør. Så det er fint nok, men jeg siger bare, at når det der med andre teknologier ligesom ikke er nævnt ... Nå, okay, så tager jeg den lige med herre Kristian Pihl Lorentzen lidt senere. ",0
759,"Jeg kan så fortælle ministeren, at selvfølgelig går vi ikke med til aftaler, som vil føre til, at der puttes mere sprøjtegift ned i grundvandet. Det siger jo sig selv, at det burde ingen partier være med til. Derfor vil jeg gerne igen spørge: Hvad skal der til, for at ministeren vil tage noget reel handling på det her? Det er begrænset, ja, men der bruges stadig væk sprøjtegift på offentlige arealer. Og hvis vi gerne vil have vild natur og gerne vil leve op til vores forpligtigelser i forhold til biodiversitet, så skal der ske noget. Det sker jo ikke, ved at man bare smiler og ser på. ",0
760,"Jamen jeg sad bare lige sådan og tænkte tilbage. Nu har vi jo taget et par sager sammen her indtil videre i salen, og jeg hører, at det meget har noget at gøre med, at vi skal have tillid til, at folk selv foretager vurderingerne. Og i forhold til det med offentlige indkøb, vi havde tidligere, var det også noget med kommunerne. Men vi har også lige haft en sag omkring rottebekæmpelse, hvor det var vigtigt, at vi besluttede det herindefra. Det var jeg jo sådan set også enig med ordføreren i. Så kan ordføreren ikke sige, hvorfor det lige præcis ikke gælder her, hvor vi står med noget, som er sprøjtegift, der ødelægger den biodiversitet, vi kan få små steder; der ødelægger vores grundvand osv.? Hvorfor er det, at vi ikke kan skride ind her? ",0
761,"Ja, det går hurtigt i dag, så det bliver lidt den samme melding fra SF om, at lovforslaget gennemfører EU-lovgivning i dansk ret, og at vi fra SF's side på det generelle plan ikke har nogen kommentarer til det. Det synes vi er fint. Vi synes, det er positivt, at EU-retten medvirker til, at enkeltpersoner kan få adgang til oplysninger hos virksomheder, der er omfattet af MCP-direktivet. Det er også positivt, at der nu vil ske forbedringer, sådan at røgen fra især mindre anlæg og biomasseanlæg vil indeholde færre partikler, kvælstofforbindelser og så videre Så SF kan støtte forslaget. ",0
762,"Jeg bliver nødt til at protestere og insistere på en vis saglighed i den her diskussion. Jeg vil lige læse op for ordføreren, hvad invasive arter er: Det er dyr og planter, der spredes til områder, som de ikke selv ville kunne sprede sig til, og som har en negativ effekt på den oprindelige biodiversitet. Det er ikke arter, som Dansk Folkeparti ikke bryder sig om. Det er bare lige, så vi har det skåret ud i pap. Derfor inkluderer invasive arter ikke ulven. Den har selv spredt sig, den er kommet hjem til den danske natur, og den har en positiv betydning for biodiversiteten. Vi kan sagtens diskutere ulve, men det er ikke og bliver aldrig nogen sinde en invasiv art. ",0
763,"Det kan jeg forklare rigtig kort: Det har primært noget at gøre med, hvad det tidligere flertal vedtog, før I kom til magten. Der er ikke nogen tvivl om, at det energiudspil, I har fremlagt, sænker farten på udbygningen af den vedvarende energi. Og ja, I siger, I vil komme med et klimaudspil, men I vil ikke klart svare på, at I også kommer med et reelt klimamål. Jeg synes, det, der er det fantastiske ved svaret på det egentlige spørgsmål – og spørgsmålet var, om Venstre er enig med 301 klimaforskere – er, at det er I ikke; forskning kan man bare afvise, det er bare lige meget. Konklusionen om, at kloden ikke kan holde til den voldsomme vækst, vil I slet ikke høre på. Altså, kan man bare vækste frit? Er der ingen begrænsning på forbruget i forhold til klimaet? ",0
764,"Bare lige for at korrigere fru Pia Olsen Dyhr: Jeg sagde ikke, at vi havde foretrukket landbruget – på ingen måder. Jeg siger, at det her er en balance mellem landbruget og naturen. Vi har jo også udlagt 13.300 ha skov til urørt skov for at sikre biodiversiteten, for at sikre et rigt planteliv, et rigt dyreliv, som jeg også kan høre fru Pia Olsen Dyhr går op i. Jeg kan ikke stå her og garantere, hvad det ender med med Natura 2000-arealerne. Det kan jeg simpelt hen ikke. Men jeg kan love dig, at vores nye miljø- og fødevareminister har lovet at se på det, og han har lovet at finde en aftale, der er balanceret. ",0
765,"Men nu bliver jeg bare sådan lige pludselig i tvivl, om Socialdemokratiet ikke er indstillet på, at vi i langt højere grad skal overgå til vedvarende energi. Er Socialdemokratiet ikke indstillet på, at i 2030 skal mindst 50 procent af danskerne være overgået til vedvarende energi? Synes Socialdemokratiet ikke, at det er en god idé, at vi laver et teknologineutralt udbud, hvor vi sidestiller sol og vind? Synes Socialdemokratiet ikke, at det er en god idé, at vi udbygger, så vi har danmarkshistoriens største havvindmøllepark? Eller er det eneste, Socialdemokratiet er interesseret i, hvor pengene skal komme fra? Jeg hører simpelt hen ikke et ambitiøst Socialdemokrati på det her område. Jeg hører et Socialdemokrati, der vil æde af råderummet og slække på ambitionerne. ",1
766,"Tak for det. Men for eksempel i et helt konkret spørgsmål om sådan noget som afgifter på biler og brændstof og den slags ting er der jo stadig væk mange mennesker rundtomkring i landet, som simpelt hen ikke rigtig kan få hverdagen til at hænge sammen, og jeg synes i hvert fald, der er en udfordring, når man kigger på en afgiftsomlægning. Altså, hvis vi afgiftsfritager elbiler og alle biler er elbiler, så er der et provenu, der kommer til at mangle i statskassen. Så hvordan vil man på den ene side sikre en social balancering i den her omstilling, men på den anden side også sikre, at man ikke, om jeg så må sige, eroderer grundlaget for vores velfærdssamfund? ",0
767,"Tak for det. Jeg synes jo ikke, det lyder super ambitiøst fra Dansk Folkepartis side; det må jeg sige. Jeg kunne godt tænke mig, at Dansk Folkeparti deltog aktivt i diskussionen om, hvad der egentlig skal til, for at vi får en reel grøn omstilling, som gør, at Danmark bliver totalt fossilfri. Blandt andet er Dansk Folkeparti jo også med i aftalen om Nordsøen, i forhold til fortsat udvinding af olie. Er det noget, Dansk Folkeparti kunne indgå i en dialog om, altså at se på at udfase det og have visioner, deciderede visioner, på det grønne område? Kunne vi se et Dansk Folkeparti, der for alvor kommer ind i kampen for den grønne omstilling? ",0
768,"Jeg synes, man skal lægge mærke til, at rigtig meget af det, vi henter ind på de relativt få olieforekomster, som vi råder over i Danmark, bruger vi jo faktisk til grøn omstilling. Dem har vi jo netop brugt til at finansiere Togfonden DK med, og hvad er det, Togfonden DK gør? Den gør faktisk, at vi kan få udfaset – ja, man tror næsten, det er løgn – gamle lokomotiver fra 1986; dem kan vi nu få udfaset, og så kan vi få ellokomotiver, som jo er grønne i forhold til de diesellokomotiver, vi har i dag. Så nej, vi vil ikke stoppe med at udvinde olie, for så ville vi faktisk ikke kunne gennemføre det, vi gerne vil, altså at få en grøn offentlig transport, særlig på jernbaneområdet. ",1
769,"Tak for det, og tak til ordføreren. Jeg vil spørge ind til det, som vores klimavismand Peter Birch Sørensen siger i Information, nemlig at 1 milliard kroner til klimaomstilling langtfra er nok. Jeg ser jo egentlig Liberal Alliance som et parti, der, i hvert fald inden de kom i regering, var visionært og havde nogle nye tanker for fremtiden. Det, jeg egentlig godt kunne tænke mig at høre om, er, om Liberal Alliance har nogen visioner om den grønne omstilling, og hvad Liberal Alliance ønsker at gøre ved det. Og hvis Liberal Alliance eventuelt ikke er en del af en kommende regering, hvad er så Liberal Alliances vision for en grøn omstilling? ",1
770,"Først og fremmest tak for talen. Det er godt at blive mindet om, at det har været en varm sommer, hvis vi skulle have glemt det – arh, det har vi ikke. Men det er jo, som ordføreren også siger, ganske tankevækkende. Mit spørgsmål skal præcis gå på det, som ordføreren indledte og afsluttede sin tale med, om den grønne dagsorden. Den nuværende regering har jo en målsætning om at gøre Danmark fossilfrit i 2050. Jeg kender godt Alternativets noget mere ambitiøse forslag; jeg kender også Socialdemokratiets forslag, som ligger et sted midtimellem, men i hvert fald er mere ambitiøst end den nuværende regerings. Jeg skal bare høre, hvordan Alternativet vurderer den målsætning, som den nuværende regering og den nuværende statsminister har, for, hvornår Danmark skal være fossilfrit. ",1
771,"Tak for et meget klart svar. Hvis vi forestiller os den situation, at den nuværende statsminister fortsætter som statsminister efter næste valg og Alternativet har de afgørende mandater til i givet fald at kunne afgøre, om den statsminister skal fortsætte eller ej – sådan er det jo i et land, der har negativ parlamentarisme – og regeringen Lars Løkke Rasmussen fastholder sin ambitiøse, eller hvad vi nu skal kalde den, målsætning om, at Danmark skal være fossilfrit i år 2050, vil det så være den udløsende faktor, i forhold til at Alternativet vil vælte den regering? ",0
772,"Jeg er fuldstændig enig, men min natur tilsiger mig, at man også skal rose, og at man skal rose, når der er noget rose; vi må bare huske på, at regeringen trods alt har evnet at finde 1 milliard kroner til grøn omstilling, kun 250 million kroner om året og langt, langt, langt fra det niveau, vi ønsker. Men jeg er jo fuldstændig enig med Enhedslisten, og det var også noget af det, jeg selv nævnte lige den dag, da finanslovsforslaget blev offentliggjort. ",0
773,"Tak for det. Først og fremmest tak til Alternativets ordfører for talen og det store fokus på klimaforandringerne, på den grønne omstilling, som jeg er fuldstændig enig med Alternativet i vi skal tage langt mere alvorligt, end vi gør. Det er også rigtigt, det var meget behageligt at ligge i blød i Aarhusbugten, men det sender nogle ubehagelige signaler om, hvad det er for en fremtid, vi går i møde, og derfor er vi nødt til at handle mere. Jeg kunne godt tænke mig at være lidt konkret om nogle af de klimaforhandlinger, vi skal i gang med, for set gennem Alternativets briller kan man så overhovedet lave en ambitiøs klimaaftale her i efteråret, uden at man både har konkrete initiativer og ret ambitiøse mål for for eksempel transportsektoren? ",0
774,"Jeg er meget interesseret i lige præcis den der indholdsmæssige diskussion. Nu har regeringen været ude at sige, at eksempelvis Socialdemokratiets mål om en halv million grønne biler vil man ikke tilslutte sig. I virkeligheden kan jeg ikke se, hvordan vi kan lave en ambitiøs aftale, uden at man tager ordentligt fat om transportsektoren, som er et af de områder, hvor CO 2 -udledningen stiger år for år. Jeg er sådan set enig i alt det med, at man skal have mulighed for at gå videre bagefter, men jeg prøver bare at blive klar over, om Alternativet i virkeligheden synes, man kan diskutere klima på en seriøs måde uden at tage fat på eksempelvis transportsektoren og sætte sig et konkret mål, hvilket regeringen desværre afviser på nuværende tidspunkt. ",1
775,"Jeg kan bekræfte, at den konservative kurs på klimaområdet ligger fast. Der er ikke nogen ting, der har ændret sig. Vores ambitioner er fuldstændig uændret. Da vi trådte ind i regeringen, fik vi fastsat en ambition om, at vi skal være 50 procent forsynet med vedvarende energi i 2030. Nu er vi oppe 55 procent Det er vi glade for. Vi har sikret, at der nu er afsat en klimamilliard over de kommende 4 år på finanslovsforslaget. Det er vi rigtig glade for. Og vi arbejder selvfølgelig videre hver eneste dag for at trække Danmark i en grønnere retning. ",0
776,"Radikale Venstres vision er, at alle fossile brændsler skal ud af vores transportsektor – jo før, jo bedre. Lovforslaget her medfører ikke mere vedvarende energi i transportsektoren direkte, men skaber rammen for det. EU har besluttet at skabe et indre marked for alternative og klimavenlige drivmidler til vores biler, færger, fly, busser og så videre, og Radikale Venstre er meget positive over for det initiativ. Lovforslaget her bemyndiger ministeriet til at implementere de love, som bliver vedtaget i EU i forbindelse hermed. Radikale Venstre kan støtte lovforslaget. ",1
777,"Tak, og tak for ordførertalen. Jeg bemærkede lige på et tidspunkt, og det var derfor, jeg trykkede mig ind, at ordføreren sagde – og nu må ordføreren så korrekse mig, hvis ikke det er rigtigt – at man kan øge biodiversiteten ved at øge andelen af skov. Det er vel ret beset andelen af – jeg bryder mig ikke så meget om udtrykkene, men fordi vi er vant til at anvende de udtryk, anvender jeg dem også her – af urørt skov og såkaldt biodiversitetsskov, der skal øges, for at vi kan det, som også ret beset hedder at standse tilbagegangen i biodiversitet. ",0
778,"Det synes jeg sådan set er en ganske fin præcisering af herre Carsten Bach, for det er oplagt, at hvis man øger skovarealet med produktionsskov, vil løftet i naturkvalitet – for nu bare at bruge et mere mundret begreb – selvfølgelig være begrænset, hvorimod det, hvis vi udlægger fredskov eller biodiversitetsskov, for alvor vil give et boost i biodiversiteten eller i naturkvaliteten. Så det er oplagt, at hvis vi for alvor skal gøre noget for biodiversitet, er det fredskov eller biodiversitetsskov, vi skal anlægge. Og jeg synes, det er værd at bemærke, at forskellige forskere peger på, at en af de billigste måder at styrke naturkvaliteten på faktisk er at anlægge mere skov. Det er også derfor, at jeg forsøgte at give forslaget så mange positive ord med på vejen. ",0
779,"Det er rigtig godt at diskutere, hvad der har den højeste kvalitet. Og der må jeg bare sige, at når vi ude på vores landbrugsarealer har 1 million ha med foder til grise og 1 million ha med foder til andre dyr, kan jeg sagtens se, at man kunne reducere det areal og komme frem til, at der kunne være nogle naturarealer og skovarealer, som gav mere biodiversitet end de kæmpe kornmarker, som vi har derude. Så jeg synes, at der er al mulig grund til at få omlagt mere af vores landbrug til natur og skov. Er ordføreren ikke enig i det? ",0
780,"Jeg kan svare spørgeren, at hvis det havde handlet om bæredygtighed, ville jeg have haft det med i min ordførertale, men det handler ikke om det. Den diskussion er meget vigtig, og den deltager Socialdemokratiet naturligvis helhjertet i. Der er ikke noget, vi ønsker mere, end at varmeforsyningen i Danmark vil kunne gå over til vedvarende energi, så vi kan få kullene og olien ud af vores fjernvarmeforsyning. Så der er jeg enig med spørgeren. Men det her lovforslag handler om dataindsamling. ",1
781,"Tak for svaret. Det siger jo, at det sådan set er det fokus, som er væsentligt. Og det har måske endnu større betydning for, hvad det er for en fjernvarmepris, vi har i fremtiden, om vi formår at integrere mere el i vores fjernvarmesystem, om vi formår at lave de store investeringer i geotermi, som kan gøre, at vi kan hente den gratis varme op af undergrunden i stedet for at man skal importere flis fra Afrika, og hvad man ellers kan finde på, og importere kul. Jeg synes, fokus er et forkert sted i det her lovforslag. Kan ministeren ikke se, at vi også skal have den her bæredygtige omstilling ind i de prioriteringer, der laves? ",1
782,"Tak. Jeg synes faktisk, det her er en meget interessant diskussion. Og nu var ordføreren jo selv inde på det her eksempel med, at der blev læst op fra Koranen og så videre, så derfor vil jeg bare spørge, om ordføreren har nogle principielle overvejelser, i forhold til at der bliver læst op af de dele af Bibelen, som ikke er for børn, så at sige, altså om mord, voldtægt, incest og andre ting. Der er i min familie rigtig mange indremissionske mennesker, så jeg har fået børnebibelen mange gange. Og jeg synes da, at noget af det er meget kulørt, så jeg vil bare spørge: Har ordføreren en generel holdning til ting, der står i de bøger, som nogle betragter som hellige, i forhold til at nogle bøger må man godt læse ting op fra, som nogle ikke bryder sig om, og andre må man ikke? ",0
783,"Men igen kan man vel ikke se to ting isoleret fra hinanden? Jeg tænker bare på, hvordan det egentlig foregår i regeringen. For sådan som jeg er orienteret, er det i virkeligheden noget nyt, at man i Transportministeriet ligesom ikke indtænker CO 2 -belastningen, når man fremlægger sine rene transportpolitikker. Hvordan foregår det så i regeringen? Er det sådan, at det i virkeligheden er klimaministeren, der sidder og bestemmer over transportpolitikken, hvis der i transportpolitikken er elementer af klimabelastning og CO 2 -udledning? ",0
784,"Det har dog været sådan, at hvis vi stillede spørgsmål om CO 2 -udledningen, om en stigende udledning eller en manglende besparelse og så videre og så videre i forbindelse med forskellige tiltag inden for transportpolitikken, så har vi jo typisk rettet spørgsmålet til Transportministeriet, og vi har da også fået svar fra Transportministeriet. Det er jo derfor, vi siger, at det da er noget nyt, hvis det ikke ligesom er den procedure, vi skal anvende i fremtiden. ",1
785,"Det kan man også fortsat, og jeg ved også, at jeg i min ministertid har svaret på spørgsmål om CO 2 -udledning som følge af transporttiltag. Der har vi så skønnet bedst muligt, og jeg tror også, at vi nogle gange har bedt om hjælp i Energistyrelsen for at kunne svare på spørgsmålene. Men det kan man altså fortsat. Jeg siger bare, at det ikke har været sådan, at når en socialdemokratisk transportminister gerne har villet udvide en vej eller sætte hastigheden op eller lignende, så har transportministeren samtidig skullet redegøre for, hvordan den ekstra CO 2 -udledning i øvrigt skulle imødegås andre steder i transportsystemet. ",1
786,"Så er det bare, jeg spørger: Hvordan bliver det modtaget i den samlede regering, når man så på transportområdet – og jeg ved ikke, om det er en beslutning, der er taget i Transportministeriet eller hos transportministeren sådan helt afsondret, eller hvad man kalder det, fra øvrige ministerier – pludselig lægger frem, at nu forøger man hastigheden, at nu nedsætter man taksterne på Storebælt, at nu udvider man motorvejene, alt sammen med en stigende CO 2  udledning til følge? Hvad er så reaktionen i den øvrige del af regeringen, når transportministeren pludselig kommer med noget, som vel egentlig trækker i den modsatte retning af det, som man skulle, i forhold til at leve op til klimamålene? ",0
787,"Jo, men den naturlige udvikling på området går jo i forskellige retninger. Der er en vækst i økonomien. Det fører i retning af mere udledning. Til gengæld er der en ny udvikling af biler, der kan køre længere på literen, eller som kører på el, som bliver produceret af vindmøller om natten, og det trækker i retning af mindre CO 2 -udledning. Og jeg er da helt sikker på, at den teknologiske udvikling, der sker, overstiger den udvikling, der sker, i forhold til CO 2 , fordi vi tillader, at man på udvalgte vejstrækninger kører fra 80 til 90 kilometer per time ",1
788,"Altså, jeg står bare og undrer mig lidt, og undskyld, at jeg ikke bare kaster mig ud i et svar med det samme, men det er, fordi jeg står og tænker på den her korttidshukommelse, som vi også talte om i den seneste debat, vi havde herinde. Og den regering, fru Pia Olsen Dyhr jo var en del af, lavede en vækstaftale i 2014, som førte til  mere  CO 2 -udledning. Jeg synes, at historieløsheden tenderer lidt til at være hykleri en gang imellem, når venstrefløjen kaster sig ud i den slags. Det er jeg nødt til at sige. ",0
789,"Tak. Jeg synes jo, det er dybt problematisk, at der ifølge Undervisningsministeriet er sparet omkring 1 milliard kroner på erhvervsuddannelserne, og det håber jeg også ordførerens parti synes. Jeg har heldigvis i dag fået en positiv udmelding fra herre Kristian Thulesen Dahl om, at han vil tage det med til finanslovsforhandlingerne. Derfor vil jeg i stedet for spørge om noget helt andet – det er en lidt speciel måde at gøre det på. I Frankrig har præsident Macron i sommer annonceret, at man ikke længere vil give licenser til at efterforske olie og gas, og man vil helt stoppe med fossil indvinding senest i 2040. Hvad siger ordføreren til det? Er det noget, regeringen vil følge efter? ",0
790,"Må jeg godt lige sætte spørgsmålstegn ved, hvad der er mest ambitiøst: at holde op med at bore efter sin egen olie på et eller andet tidspunkt eller at holde op med at være afhængig af olie i det hele taget på et tidspunkt. Jeg synes, det sidste er mest ambitiøst, for det er det, der fører til CO 2 -udledning, og det er jo trods alt den, der betyder noget. Så jeg synes – og det er ikke for at negligere det – at det lidt er en sammenligning af pærer og bananer. For det ene handler om efterforskningen, og det andet handler om anvendelsen. Vi har en ambition om at være uafhængige af fossile brændsler i 2050, og det er en god ambition. ",1
791,"Mange tak til ordføreren og velkommen som ordfører i åbnings- og afslutningsdebatter. Det er en hyggelig tjans, hvor man kan blive spurgt om alle mulige ting, selvfølgelig med udgangspunkt i ordførerens tale her omkring vigtigheden af at være et godt land; ikke blot i, men også for verden. Hvis nu der skulle ske det her i landet – og det er ikke for at male nogen på væggen – at man fik et politisk flertal, som ville sætte Socialdemokratiet i stand til at danne en regering, ville Alternativet så kunne støtte en sådan regering, hvis CO 2 -udledningen stiger? ",0
792,"Jeg tror, at mange i Danmark vil være enig med mig i, at hvis man gerne vil indtage sunde og rene og bæredygtige og klimavenlige fødevarer som dansk forbruger, ville devisen være: Køb dansk, køb dansk. Men den udvikling, som jeg omtalte før i dansk landbrug i det hele taget, har jo gjort, at vi i dag faktisk kun skal bruge halvt så meget landbrugsareal som for 50 år siden til at brødføde en person. Også set i forhold til den her natur- og biodiversitetsdagsorden, som Alternativet gerne vil sætte, og som Liberal Alliance sådan set egentlig gerne vil, er det så ikke set med Alternativets briller en positiv udvikling, når vi tænker ind i at øge biodiversiteten og fremme vild og fri natur? ",0
793,"Tak. Danmark er et grønt foregangsland, også uanset hvor meget oppositionen så forsøger at tale Danmarks indsats og statsministerens initiativer nederst Regeringen har for eksempel lige for ganske nylig sammen med Dansk Folkeparti afsat 1 milliard kroner til et teknologineutralt udbud, sådan at vi kan få mere sol- og vindenergi i 2018 og 2019. Vil Radikale Venstre stemme for den aftale? Der er jo tale om øget udbygning med vedvarende energi, som jeg går ud fra Det Radikale Venstre ønsker. ",1
794,"Tak. Det tolker jeg som et nej, og jeg kan se, at der nikkes fra talerstolen. I Liberal Alliance har vi et princip om at stemme for aftaler, der sådan set, måske godt nok med små skridt, men i hvert fald går i den rigtige retning. Det kan eksemplificeres med, at alle skattelettelser er gode skattelettelser. Er det så egentlig ikke lidt hult i virkeligheden, når oppositionen og Radikale Venstre kritiserer regeringen og statsministeren for de grønne internationale initiativer, når man ikke selv herhjemme vil stemme for øget udbygning med vedvarende energi? ",0
795,"Tak. Ordføreren fremhævede i sin tale klimaforandringerne som et af de store problemer og fremhævede, at der var børn, som mente, at de voksne skulle lytte mere og tage de store beslutninger, og det var så nogle børn, som tog klimaproblemerne alvorligt. På den baggrund kunne jeg godt tænke mig at spørge ind til den her Nordsøaftale, Mærskaftale, som SF har været med i, hvor man jo går efter at hente den sidste olie op, samtidig med at klimaforskere anbefaler, at vi lader 80 procent af de kendte fossile brændsler blive i undergrunden. Mener ordføreren, at det harmonerer med, at SF i enighed med regeringen går efter at hente den sidste olie og gas op af undergrunden? ",1
796,"Nu kommer pengene ind efter 2021, og så skal vi diskutere, hvad de penge skal bruges til fra 2022. Der håber jeg da at vi har haft et regeringsskifte i Danmark, så man vil se fornuften i, at pengene bruges på velfærd og på grøn omstilling. Men jeg har også noteret mig, at Dansk Folkeparti jo meget klart har meldt ud, at de her penge ikke skal bruges til erhvervsskattelettelser. Så ligegyldigt hvad vil der være et flertal i Folketinget, der vil bruge pengene på at investere i velfærd, og nogle af os vil også investere i grøn omstilling. Der håber jeg da – det er min ambition – at Enhedslisten vil være med på det og ikke bare vil sætte sig ned og sige: De penge vil vi ikke bruge, for dem har vi ikke været med til at skaffe. ",0
797,"Jeg tror ikke, at der er nogen, der er utilfredse med det, når der bliver afsat penge til grøn omstilling. Spørgsmålet er bare, hvordan man gør det, og om man gør det med den hastighed, som nogle af os godt kunne ønske os. Jeg vil bare gentage spørgsmålet. Når De Konservative gerne vil slå sig op på at være regeringens grønne stemme, er man så tilfreds med den aftale, der er blevet indgået, som jo reelt er en opbremsning i forhold til den grønne omstilling, hvis man sammenligner den med det udspil, industrien og oppositionen er kommet med? ",0
798,"Jeg tror, vi er enige om, at vi ikke når i mål i forhold til de 39 procent, som ordføreren selv er inde på. Kan ordføreren løfte sløret for flere tanker, som Det Konservative Folkeparti gør sig, i forhold til hvad der ellers skal til? For det er jo et af de vigtigste spørgsmål i forhold til klima lige nu, nemlig hvad det i øvrigt er, vi skal sætte i værk for at få nedbragt CO 2 -udledningen for lige præcis transport og landbrug, hvor vi jo ved, vi skal ud og skrue på nogle store knapper. Så hvad tænker De Konservative sådan mere fremadrettet mod 2030 og længere frem? ",0
799,"Nej, det er det ikke. Jeg havde også ønsket mig, at det havde været en bred aftale om at investere 1 milliard kroner i udbygning af vedvarende energi. Det synes jeg da er ærgerligt at der ikke er flere partier i Folketinget der havde lyst til at bakke op om. Det var en teknikalitet, i forhold til hvilken udbudsmodel man ville have, som skilte vandene. Man kan sige, at fordelen ved den model, man har valgt, er, at der er en forudsigelighed i den. Den er ikke så afhængig af, hvordan priserne kommer til at stige og svinge. Vi har været udfordret med PSO'en, i forhold til at elprisen udviklede sig anderledes, end vi havde forudset. Det gav en stor ekstraregning. Den sikkerhed, så at sige, har man taget med den model, man har valgt her. Det er jo det, der er argumentet for den. ",0
800,"Jeg glæder mig over, at spørgeren ikke kom med den her lange opridsning af aftaler, vi har lavet, som kommer til at øge CO 2 -udledningen, for det tager jeg sådan set som et udtryk for, at den lange liste ikke findes. Men jeg må også bare sige: Det er fuldstændig rigtigt, at vi ikke er færdige med at snakke om, hvordan vi nedbringer vores udledning i eksempelvis transportsektoren frem mod 2030. Vi skal have mere el ind i vores tog og alle mulige andre steder i vores transportsystem. Det kommer vi til at genbesøge på et senere tidspunkt. ",0
801,"Mange tak. Jeg læste en artikel her for ikke så lang tid siden i »Officeren«, hvor man understreger, at man faktisk ikke har mandskab på mange af de her skibe, som forsvaret har omkring Grønland. I forhold til den her naturkatastrofe, som der var i Nordgrønland, som helt sikkert også har noget at gøre med de temperaturudsving og de klimaforandringer, som der er i Grønland, var det faktisk et hold værnepligtige, som var ombord, og som var i stand til at hjælpe, sådan at forsvaret kunne bidrage deroppe. Det er jo et tilfælde, og det synes jeg understreger, at der er behov for, at man kigger på, om der er mandskab nok til at kunne varetage et så stort område, som Grønland nu engang er, men at der selvfølgelig også skal være kapacitet til det i form af skibe og helikoptere. ",0
802,"Mange tak. Jeg vil også gerne takke fru Aaja Chemnitz Larsen, først for ordførertalen og, som det har lydt fra andre spørgere her i aften, også for samarbejdet. Naturkatastrofen i Nordgrønland er flere gange blevet nævnt, og Grønland er jo et af de områder i verden, der mærker klimaforandringerne tydeligst. Man kan nærmest sige, at I er på klimaforandringernes frontlinje. Derfor er mit spørgsmål: Er fru Aaja Chemnitz Larsen enig i, at en ansvarlig grønlandspolitik også inkluderer en ansvarlig klimapolitik? ",0
803,"Det ville være nemt nok at sige, at vi er så langt foran Danmark i forhold til grøn energi. Men det er også, fordi vores geografi er meget anderledes end Danmarks, og fordi vores muligheder er meget anderledes i Grønland. Men jeg tror, at Danmark går i den rigtige retning, hvor man gerne vil sætte fokus på alternativ energi og gå væk fra fossile brændstoffer i fremtiden. Det kræver så også, at man kan se den økonomiske fidus i at være med, altså som borger, og jeg tror også, at information er meget, meget vigtigt for at få alle med – altså at det ikke bare er på politisk plan, men også et ønske i samfundet. Det er meget større end politikernes egen vilje til at omdanne til et grønt samfund. ",1
804,"Tak for det. Og tak til ministeren for talen. Jeg vil bare takke ministeren for at ville indhente mere data på området og få foretaget en større analyse i forhold til at slippe disse motorkøretøjer fri. Og vi er selvfølgelig også interesserede i at styrke mobiliteten. Mit spørgsmål går på, om ministeren vil opfordre til, at der også bliver taget nogle CO 2 -beregninger med, når vi nu har en færdselskommission – man kunne næsten kalde det en miljøkommission – for at se på, hvad konsekvensen med hensyn til CO 2 -udledning vil være af, at der kommer flere af de her køretøjer på vejene, hvis vi engang vedtager lovgivningen, og hvad konsekvenserne for folkesundheden vil være, i sammenligning med hvis folk cykler til deres aktiviteter. Er det noget, som også vil indgå i beregningerne? ",0
805,"Det kan vi, fordi vi har en lang række andre måleværktøjer og ikke mener, at det grønne nationalregnskab er afgørende for vores klimaindsats. Det er sådan set de konkrete initiativer, som måles og beregnes i alle mulige andre sammenhænge. Det behøver vi ikke  det  konkrete værktøj til, for det kan vi så rigelig mange andre steder. Og så tillod jeg mig bare at gøre opmærksom på nogle af de konkrete initiativer, som vi leverer, for det tror jeg måske er mere interessant, altså hvad det er, vi gør aktivt for at bekæmpe klimaforandringerne. Det tror jeg sådan set er mere relevant, end hvordan vi måler det, for det måler vi på mange måder, og det gør vi fortsat. ",0
806,"Tak for det. Hvis Liberal Alliance nu skulle kigge ikke bare 2-3 år, men snarere 5-10 år eller måske 15-20 år ud i fremtiden, hvad er det så, partiet ser Danmark komme til at leve af? Er det gammeldags, traditionel fossilbaseret vækst, eller er det den grønne dagsorden, som Danmark jo længe har været foregangsland for? Og hvis partiet nu er enig i, at det, som Danmark ikke bare bør, men også kan leve af i fremtiden, er at være verdensførende inden for hele den grønne dagsorden, lige fra grøn teknologi til klimatilpasning, infrastruktur og bæredygtig levevis, kan ordføreren så ikke godt se, at det rent økonomisk set også ville være en rigtig god investering at sætte alt ind på den grønne omstilling, så vi er i super topform og forrest i førerfeltet? ",1
807,"Jeg hørte ikke lige et spørgsmål der. Men jeg vil sige, at jeg mener, at det er en Audi A6, der vil blive 60.000 kroner billigere oven på den seneste aftale her. Altså, hvorfor bruge så mange penge på det i stedet for at sige, at nu satser vi helhjertet på den fossilfri trafik? Dengang vi sad ovre hos skatteministeren og skulle lave den her aftale, hvor vi skulle finde 800 million kroner, havde SF masser af forslag, og de var mere end finansieret. Men man ville ikke. Nu har man så samlet set brugt endnu flere penge end det på at sænke registreringsafgiften bredt set. Og det synes vi bare ikke i SF er klogt. ",0
808,"Det vil sige, at vi fremadrettet kan forvente, at De Konservative vil blive ved med at kæmpe for endnu flere penge og endnu større puljer til at standse tilbagegangen for natur og biodiversitet. Jeg er meget enig med ordføreren i, at selv om det er vigtigt at få afsat en lille pulje til naturen, skal der væsentlig mere til, ikke kun af penge, men sådan set også af politisk vilje, for eksempel til at udlægge de 200.000 ha statslige arealer til reelt vild natur og biodiversitet, så vi kan standse den her katastrofale tilbagegang. ",0
809,"Tak for det. Nu kunne ordføreren jo ikke helt svare på det med de miljø- og sundhedsproblematiske stoffer. Men jeg vil tage fat i en anden del af den grønne omstilling, nemlig den aftale, som regeringen lavede med Dansk Folkeparti i september om støtten til vedvarende energi. Og rent faktuelt sker der det, at man halverer tempoet i den grønne omstilling, altså at vi får halvt så meget vedvarende energi per år i de kommende år, som vi har haft de sidste par år. Det kunne jeg godt tænke mig at høre hvordan rimer med De Konservatives mærkesager og ønsker om at have en grøn profil. Og så vil jeg i øvrigt spørge, om De Konservative synes, det er klogt, at den støttemodel, man har valgt, er den modsatte af den, som et samlet erhvervsliv og en samlet industri anbefalede. ",0
810,"Men jeg taler ikke om den humanitære bistand. Jeg snakker ikke om udviklingshjælpen. Jeg snakker om klimabistanden, altså det, der i COP-sporet i FN handler om tilpasning, det vil sige spørgsmålet om, hvordan man kan overleve nogle bestemte steder på Jorden. Mener Det Konservative Folkeparti, at det er fornuftigt at skære så massivt i bistanden til de lande, der lever under de klimaforandringer, som det jo primært er den vestlige industrialiserede del af kloden der har bidraget til? ",1
811,"Hvis vi endelig skal tage bilområdet, vil jeg sige, at vi jo har lavet en mere lempelig indfasning af registreringsafgiften, dengang bilsalget på elbilmarkedet helt stoppede. Og i forhold til biler generelt har vi gjort det, at vi har prioriteret biler, der kører langt på en liter brændstof. Det betyder, at for eksempel hybridbiler med den aftale, der blev indgået, bliver markant billigere. Det er stadig væk svært helt at konkurrere med almindelige, traditionelle biler, for du skal trods alt lægge to motorer ind, og batterisystemet er et meget dyrt system at have. Men heldigvis ved vi, at rigtig mange bilvirksomheder forsker i at gøre prisen på hybridbiler billigere, og når det sker, slår det ekstra meget igennem i Danmark. ",0
812,"Det var så et svar med en række indbyggede selvmodsigelser, nemlig at vækst er en forudsætning for den grønne omstilling, og at erhvervslivets fremgang er årsagen til CO 2 -udledningen. Men lad nu det ligge. Vi har ikke 200 år til at løse den her krise, og jeg vil gerne bede finansministeren om at svare på mit spørgsmål: Hvordan vil finansministeren forklare vores børn og børnebørn, at man i lige præcis de her år, hvor man havde mulighed for at bremse den her krise, for at udnytte vores rolle i verden til at være foregangsland, til at vise resten af verden, hvordan det her kan lade sig gøre, også i forhold til vores transportsektor, var mere optaget af skattelettelser og vækst? ",1
813,"Jeg vil sådan set med stolthed i stemmen forklare, at regeringen gør rigtig meget for netop at understøtte en omstilling i Danmark, at vi har høje målsætninger om mere vedvarende energi, at vi med det energiudspil, der kommer i 2018, får lavet en markedsorienteret omstilling af vores energistruktur, så vi får flere vedvarende energikilder sat i spil, og at vi med iværksætteraftalen får sænket den elvarmeafgift, der har været hindrende for, at vi får skabt en ordentlig grøn omstilling i vores erhvervsliv. Så vi tager faktisk med aftalerne, som finansloven rummer, også fat på noget af den grønne omstilling, der er så vigtig. ",1
814,"Tak for spørgsmålet. Som jeg sagde i mit indledende svar, er det endnu for tidligt at spå om indholdet i regeringens energiudspil. Men det er klart, at energieffektivitet ligesom udbygning med vedvarende energi også vil finde plads i det udspil, som regeringen vil komme med i løbet af den kommende tid. Og der handler det for regeringen om at finde den rigtige balance mellem en fortsat udbygning med vedvarende energi og så det at sikre, at vi også bruger energien så effektivt som overhovedet muligt. ",0
815,"Det er jo rigtigt, at regeringen har annonceret, at der vil være et mål for vedvarende energi. Vi kommer så til at diskutere, hvor højt det mål skal være, og det er fint nok. Hvis regeringen og ministeren i dag siger, at de to ting jo skal hænge sammen, og at der derfor også vil være et mål for en indsats på energieffektiviseringer, så er jeg sådan set tilfreds. Det er jo det, jeg spørger om. Vil der også være mål der, eller er der kun et mål for vedvarende energi i regeringens pakke? ",1
816,"Endnu en gang tak for spørgsmålet. Som jeg sagde før, er vi endnu ikke kommet med vores samlede forslag til en energiaftale og et energiudspil, og når det sker, vil også det her spørgsmål blive håndteret i den sammenhæng. Regeringen har, som spørgeren rigtigt nok siger, et overordnet mål for andelen af vedvarende energi i 2030, ligesom vi jo også i EU-sammenhæng har forpligtet os til ret store mål i forhold til at reducere energiforbruget og skabe energieffektivitet. Og jeg er overbevist om, at vi kommer til at fortsætte den udvikling. ",0
817,"Ja, der er mange ting, der ikke står i Parisaftalen, for det er jo en rammeaftale. Men den er dog ret stram i sin ramme, nemlig de nævnte 1,5-2 graders temperaturstigning. Og jeg vil godt spørge ministeren, hvordan han forestiller sig man skal kunne holde sig inden for de krav, hvis man slet ikke begynder at kigge på udfasningen af udvindingen af fossil energi. Skal den fossile energi udvindes og så ligge i tanke uden at blive brugt i mange år frem i tiden, eller hvad er tanken med at fortsætte udvindingen og kun kigge på forbrug? ",1
818,"Tak for det. Jamen det er jo blandt andet med afsæt i sådan nogle overvejelser, at regeringen tilbage i 2016 med et flertal, der bestod af mit eget parti, Dansk Folkeparti, Liberal Alliance og Det Konservative Folkeparti lavede en naturpakke, hvorefter der, tror jeg, investeres 350 million kroner i natur, blandt andet jo med 10.000 ha urørt skov og med 3.300 ha – hvad hedder det – anden biodiversitetsskov. Det betyder jo, at 20 procent af statens skove vil have biodiversitet som hovedformål, altså ikke skovdrift, men biodiversitet – for nu bare at nævne en ting. ",0
819,"Altså, der er også andre indtægtskilder end fisk. Fiskene har det med for tiden at flytte sig lidt rundt på grund af klimaforandringerne, men der er også andre indtægtskilder, og der er ingen tvivl om, at turismen vil komme til at vokse i Grønland. Der er heller ingen tvivl om, at der er et grundlag for at få en større erhvervsudvikling end den, der p.t. er i Grønland. Vi kan for eksempel bare tage havnen i Nuuk, som man har udvidet rigtig meget i de seneste år, og se, hvor stor en betydning det har haft i forhold til ekstra aktivitet og mange flere mennesker i arbejde. Så selvfølgelig er der muligheder. Som jeg ser det, kan det grønlandske folk ikke i dag klare en selvstændighed, men vi skal jo ikke lukke døren for dem og sige, at det aldrig kan komme til at ske. ",1
820,"Det er jo helt fair, at vi kan se forskelligt på de her ting. At fremhæve en person, som siger, at der ikke er tale om besatte områder, at der ikke er tale om det ene og det andet, alt det, som er baggrunden for, at vi diskuterer det her i dag, giver mindelser om klimadebatten, hvor man finder en forsker, der siger, at klimaforandringer ikke er menneskeskabte, mens det så godt kan være, at 99,9 procent af forskerne siger, at det er det. Det er bare et dårligt udgangspunkt for en diskussion. Men mit konkrete spørgsmål til ordføreren er: Hvem er den erhvervsmæssige, økonomiske udvikling, der foregår i bosættelserne, til gavn for? ",1
821,"Tak, og tak til ordføreren for en fin ordførertale. Jeg er jo glad for, at herre Jens Joel både vil redde verden og skabe arbejdspladser i Danmark på en gang. Det kan jo næsten ikke blive meget smukkere end det. Herre Jens Joel nævner også en ambition om at hæve VE-målet. Jeg kunne godt tænke mig, at ordføreren kunne konkretisere det en lillebitte smule. Det er mere, så vi kan få svar på, hvad Socialdemokratiets mål er for udbygningen af vedvarende energi. ",0
822,"Ja, det kan man godt sige. Den dagsorden, der har været kørt for klima- og energipolitikken, har vi aldrig været en del af og heller aldrig, tror jeg, været rigtig enige i. Der er slet ingen tvivl om, at vedvarende energi er en god ting. Altså, jeg tror ikke, der er nogen af os, der ønsker at forurene mere end højst nødvendigt. Men jeg må også sige, at vi i Dansk Folkeparti har en helt klar holdning til, at så længe det er så dyrt for danskerne at blive ved med at være i den såkaldte førerposition, som alle herinde åbenbart har en ambition om at vi er i, så synes vi, vi skal stoppe op. Der er andre, der kan komme i den førerposition. ",0
823,"Jeg vil egentlig gerne rose ordføreren for at lægge så meget vægt på energibesparelser. Det er jeg fuldstændig enig i, den billigste energi er virkelig den, vi ikke bruger, så det er en rigtig god idé også at arbejde med nogle konkrete mål for det, også i den kommende energiaftale. Men jeg kunne godt tænke mig at spørge ordføreren, hvordan ordføreren tænker at vi er nået til den situation, som vi er i i dag, hvor vedvarende energi er konkurrencedygtig. Mener ordføreren ikke, at det kan have haft en indflydelse, at vi politisk har prioriteret investeringer i netop den teknologiform, så den i dag virkelig kan konkurrere med kullet, og at det netop viser værdien af at have nogle politiske prioriteringer og nogle politiske ambitioner og visioner? ",1
824,"Jo, og det er alle sammen fine og flotte ord, men der er heller ingen tvivl om, at når vi politisk vælger at give tilskud til en bestemt type vedvarende energi, fravælger vi også nogle andre, og det må ordføreren give mig ret i. Vi diskuterer for eksempel ofte elbiler kontra brintbiler. Jeg skal ikke gøre mig klog på, hvem der får mest tilskud, men vi har også haft solenergi kontra vindenergi, og hvorvidt det giver god mening eller ej, skal jeg heller ikke gøre mig klog på. Men jeg vil bare sige, at i samme øjeblik, vi giver tilskud til en form for teknologi, fravælger vi måske også nogle andre, og det synes jeg måske godt en gang imellem kan være en lille smule ærgerligt, for hvis man gerne vil udvikle og forske og lave noget nyt, burde der måske være lige vilkår for alle. ",1
825,"Det er også i orden. Men lad os prøve at kigge frem til 2050. Jeg skal bare prøve at forstå, hvad Venstre tænker omkring det her begreb lavemissionssamfund, som i hvert fald i min verden er en lille smule fluffy. Er det så et landbrug, der ikke længere udleder drivhusgasser? For jeg synes for eksempel, at det er rigtig bekymrende, at udledningen fra landbruget har været stort set den samme i rigtig mange år. Er det fra transporten også stort set nul? Hvad betyder det ord i virkeligheden? Hvad er det for et mål, der ligger i, at man siger, at i 2050 skal vi være et lavemissionssamfund? ",1
826,"Jeg mener i den her sammenhæng, at ordføreren bør anerkende, at vi jo faktisk er et foregangsland, og at det er vores nabolande, det er EU, det er USA, det er Kina, der for alvor skal flytte noget i den her sammenhæng. Derfor håber jeg også på, at det gør indtryk på ordføreren, når repræsentanter fra Energikommissionen jo netop påpeger, at nogle af de her øgede, konkrete målsætninger om udbygning af vedvarende energi i Danmark faktisk kan være farlige i forhold til den reelle indsats, vi skal gøre, og det forbillede, vi nu skal være for omverdenen, altså netop de store spillere – amerikanerne, kineserne og vores nabolande i EU. ",0
827,"Jeg tror, jeg hørte ordføreren nævne bæredygtighedsmål nummer syv om bæredygtig energi, som specifikt nævner investeringer i sol, vind, termisk energi og energibesparelser, så det er jo netop en måde at leve op til det her mål på. Men jeg vil egentlig gerne høre noget. Frem mod 2030 er transport jo den helt store opgave i forhold til at få klimabelastningen nederst Tænker Liberal Alliance også på sigt, at det at reducere afgiften på fossilt drevne biler og sætte den op på eldrevne biler er sådan et fremtidsperspektiv frem mod 2030 for at løse den opgave? ",1
828,"Når jeg snakker teknologineutralitet, så snakker jeg jo teknologineutralitet på CO 2 -fri energi. I forhold til det med registreringsafgiften kan jeg jo ikke stå her på Folketingets talerstol og skifte politik for Liberal Alliance, når vi snakker registreringsafgift. Liberal Alliance vil afskaffe registreringsafgiften på alle biler, og i forhold til CO 2 -udledningen og så videre kan man jo sige, at det er teknologien, der skal drive det, og, som jeg også sagde i min tale, et marked, hvor der ikke er skævvridninger af afgiftsniveauerne. Det skal sammen med teknologien drive udviklingen frem imod et lavemissionssamfund i 2050, hvilket jo så også gælder transport. ",0
829,"Ja, ordføreren har lidt ret i forhold mit opfølgende spørgsmål. For jeg mener selvfølgelig ikke, at CO 2 -kvotesystemet fungerer i dag, prisen er alt for lav. Den er faktisk som minimum syv til ti gange for lav, og jeg har også set en analyse, der viser, at selv med de stramninger, man har forhandlet om i EU, og selv hvis man var allermest ambitiøs, så ville prisen stadig ikke blive høj nok i 2040 eller den slags. Så kan ordføreren anerkende, at kvotesystemet for øjeblikket og altså i mange år frem i tiden faktisk virker modsat? Det virker som en undskyldning for ikke at lave nationale indsatser i alle verdens lande og stopper dermed faktisk omstillingen til vedvarende energi? ",1
830,"Regeringen har jo spillet meget, meget ambitiøst ud. Det gjorde vi allerede i regeringsgrundlaget for VLAK-regeringen med en ambition om, at mindst 50 procent af det samlede energibehov i 2030 skal være baseret på vedvarende energi. Kan teknologiudviklingen og priserne på vedvarende energi betyde, at vi kommer endnu højere op, jamen så er vi da parat til det. Men vi har sat os et mål, som vi synes er ganske ambitiøst. Og jeg håber på, at Socialdemokratiet også vil være med i en kommende energiaftale og være med til at sikre, at vi i hvert fald når det mål. ",1
831,"Ja, det er rigtigt. Man skal bruge mere energi, og der vil være en større udledning, hvis man skal transportere en ladning grus på båd 100 km i stedet for 20 km, men der er vi til gengæld ude i noget, som er forholdsvis marginalt. Det er simpelt hen, fordi transport på sø er meget, meget effektivt, også klimamæssigt, og derfor vil omkostningerne være langt, langt mindre, end hvis transporten skal foregå på vej. Derfor håber jeg da også, at noget af det, ministeren og ministeriet og styrelsen vil kigge på, er, om jeg så må sige, andre maritime veje at gå. Det gælder al transport på sø, at det faktisk ikke kan sammenlignes med det at transportere på land. ",1
832,"Tak, formand, og også tak til spørgeren for dette spørgsmål. Jeg vil undlade at gentage det, jeg indledte det første spørgsmål med, og så blot svare, at det i Miljø- og Fødevareministeriet er et fuldt fokusområde at forvalte skatteborgernes penge bedst muligt. Derfor er Miljøstyrelsen i øjeblikket i gang med at lave et markedstjek, blandt andet med et bredt udsnit af danske værfter. Markedstjekket skal vise, om det fortsat er mest hensigtsmæssigt at ombygge de to katamaraner til formålet, eller om det er bedre at sælge dem og i stedet udnytte den udvikling, der har været i skibsbygning, og bygge nye fartøjer i lette kulfibermaterialer. Det afgørende i den sammenhæng er, at nye lette kulfiberfartøjer har et markant lavere brændstofforbrug, som set over tid gør dem mindre omkostningsfulde. ",0
833,"Der er den her usikkerhed blandt nogle, som siger: Vi er forpligtet til at sikre det højest mulige afkast, også selv om det ligger i et skattely, også selv om det er inden for kul og olie, selv om vi egentlig gerne vil fremme en grøn omstilling. Altså, hvis der stadig væk er den forvirring, fordi der har været forskellige meldinger, kunne det så ikke være en god idé, at ministeren for eksempel sendte et hyrdebrev til de pågældende pensionskasser og redegjorde klokkeklart for, at man selvfølgelig kan have andre samfundshensyn og vælge et måske minimalt lavere afkast – det behøver det jo ikke engang at være – for at sikre de andre samfundshensyn, altså ligesom at få det gjort klart en gang for alle, sådan som beskæftigelsesministeren faktisk gjorde i forhold til ATP-loven? ",0
834,"Nu lægger ordføreren vægt på, at vi skal gå efter det billigst mulige, og den tilgang kan man jo godt have. Man må sige, at med den proces, vi har haft, med drøftelser af de her teknologineutrale udbud og det indspil, der er kommet fra blandt andet vindmølleindustrien, så synes jeg, det er lidt mærkeligt, at de tre regeringspartier har holdt fast i det diktat, der åbenbart har været på forhånd, om, hvor man skulle lande, og at man ikke kunne lytte til vindmølleindustrien og kunne se, at man kunne have valgt en anden økonomisk model, som kunne have sikret dobbelt så meget vedvarende energi-udbygning som i den aftale, der nu ligger. Synes ordføreren ikke, at det er lidt skævt? ",0
835,"Jeg havde egentlig ikke tænkt mig at stille spørgsmål, men da ordføreren vælger at være så polemisk i sit indlæg, som ordføreren er, synes jeg sådan set, at det er på sin rette plads at stille spørgsmål. Når ordføreren siger, at Liberal Alliance vil have mest mulig energi for pengene, hvorfor støtter Liberal Alliance så ikke Finansministeriets beregninger på, at vindenergi, hvis man laver et klogt udbud i stedet for den model, regeringen jo har valgt, faktisk kan føre til flere megawatt-timer, altså mere vedvarende energi, for færre penge? Hvordan kan det være, at Liberal Alliance er så interesseret i bare at lade pengene fosse ud af statskassen og få mindre for pengene? ",1
836,"Tak. Anerkender skatteministeren de anbefalinger og beregninger, der er kommet fra blandt andet Klimarådet, om de samfundsøkonomiske gevinster ved at skifte fra diesel til gas? Det er det ene spørgsmål. Det andet spørgsmål er: Anerkender ministeren – og det er ikke nogen anklage, for vi har alle sammen været med til at beslutte det – at billedet bliver skævvredet ud fra, om man måler i forhold til udledningen af CO 2  eller antal kørte kilometer? For så får man et forskelligt billede. ",1
837,"Tak for det. Altså, det er bestemt ikke, fordi jeg negligerer problemet, men man har også som person en mulighed for at træffe nogle valg. Og det er derfor, jeg siger, at personligt ville jeg ikke bo herinde med mine børn. Det er et valg, som jeg personligt træffer. Det er ikke, fordi jeg ønsker at negligere problemet, for selvfølgelig er der noget luftforurening, men det er også klart, at jo flere mennesker der bor sammen, jo flere biler der er, jo flere udledninger der er, jo mere forurening er der også. Sådan er det. Det er derfor, at brændeovne måske ikke er det store problem ude på landet, men er det inde i byen. ",0
838,"Det er jo lidt interessant, for vi har fra vismændene også hørt, at brændeovne nærmest er den største synder i forhold til partikeludledningen i byerne. Det har vi jo hørt. Så er det bare lidt underligt, at man nu går efter dieselbilerne, som bestemt også forurener, det anerkender jeg – men vi producerer dem trods alt ikke. Man vil ikke gå så langt som til at sige, at så forbyder vi også brændeovne i København. Det undrer mig bare, når man ellers hele tiden kommer med det argument, at borgerne betaler med deres sundhed, og derfor skal vi herinde gøre noget. Men man er alligevel ikke villig til så at gå ind og sige: Nu forbyder vi brændeovne i miljøzonen i København. Det synes jeg er underligt. ",1
839,"Alene det, at det flyttes over til at være en politisk beslutning, giver jo anledning til, at vi får en politisk debat, for det bliver en politiker, nemlig den siddende minister, der kommer til at afgøre, hvor højt forsyningsniveauet skal være. Jeg kan bare sige, at det er regeringens ambition, at vi ikke skal gå på kompromis i forbindelse med den grønne omstilling i forhold til at sikre en høj forsyningssikkerhed. Det er det, vi er kendt for og skal være kendt for, nemlig at vi kan kombinere en høj andel af vedvarende energi med en høj forsyningssikkerhed. ",0
840,"Ordføreren nævnte, at Dansk Folkeparti går ind for at afvikle støtten til vedvarende energi. Det er jo korrekt, at der er en vis sandsynlighed for, at vi har udsigt til sådan midt i det næste årti, at havvind ikke har brug for et støttebeløb. Jeg kan også godt se, at vi på solcelleområdet, hvis der sker en vild teknologisk udvikling, så kunne komme derhen. Men jeg kunne egentlig godt tænke mig at høre Dansk Folkepartis ordfører, om man også vil afvikle støtten til biogas, som er den energiform, som modtager det højeste støttebeløb i øjeblikket. ",1
841,"Tak for svaret. Jeg kunne egentlig godt tænke mig at høre ordføreren om noget. Når nu den biogas ligesom har en særlig rolle og får en stor støtte, kan ordføreren så se nogle muligheder for, at vi fik det placeret et andet sted? Altså, det er jo ligesom en del af landbrugsproduktionen og noget affald fra landbruget, man burde håndtere på en anden måde. Kunne vi få biogasstøtten ud af energiforliget og over i det, der vedrører landbrugssektoren og de støtteordninger, der kan være ovre i landbruget? Ville det ikke være et bedre snit, når man snakker landbrugsproduktion og har en vedvarende energiproduktion, altså at få det adskilt? ",0
842,"Jeg tror, at jeg meget officielt har udtalt, at det ikke var noget, jeg faldt på halen over i forhold til de her målefejl, der har været igennem 10 år. Men jeg mener bare ikke, at det har noget med det her forslag at gøre. Vi har lavet en landbrugspakke, hvor vi er gået ind og har sagt, at vi har nogle forbedringer, vi laver nogle reduktioner, og det er egentlig det, der giver den her mulighed for merudledning i det her erhverv. Så at der er fejl i målemetoder i en periode, skal vi selvfølgelig se på. Ministeren har sat en undersøgelse i gang, men jeg mener ikke, at det hænger sammen. ",0
843,"Jeg synes, vi er ude i de meget store abstraktioner her. Forstår ordføreren godt, at mennesker, der bor på Djursland, og mennesker, der bor ved Randers Fjord, og som skal leve med konsekvenserne af, at man vil give tilladelse til øget udledning, for eksempel i de havområder der, er fuldstændig ligeglade med, hvad der foregår i Asien? Vi er jo nødt til at tage ansvar for det miljø og den natur, som vi har ansvaret for, og det er den her. Og kvælstofudledningen, lad os gerne kalde den det, er for høj i forhold til det, som naturen og miljøet kan absorbere og omsætte, og det er derfor, det skal bringes ned, og derfor er der et åbenlyst dilemma i, at vi lige nu behandler et lovforslag, der øger forureningen. ",0
844,"Nu er jeg selv bosiddende i det østjyske, og jeg er helt bestemt overbevist om, at der ikke er nogen østjyder, der ikke bekymrer sig om, hvordan forholdene er i Asien. Men det er klart, at man har et tættere forhold til, hvordan vandmiljøet, havmiljøet og naturen i det hele taget har det lokalt der, hvor man bor, men det, der er tale om her, er, at vi har reserveret en mængde kvælstof til udledning i fødevare- og landbrugspakken og vækstplan for akvakultur i Danmark, og at der i den forbindelse også er tiltag inkorporeret til at reducere kvælstofudledningen. ",0
845,"Vi kunne jo godt tage en debat her, og det har vi gjort lidt, om akvakulturerhvervet. I vores øjne, for at gøre det kort, ligger fremtiden i det erhverv i landbaserede anlæg, hvor der er indbygget rensning. Og det ved jeg man forsøger sig med nogle steder, og det er der, jeg ser en fremtid. Men det her forslag handler jo sådan set ikke så meget om det. Det handler om, om vi skal give tilladelse til merudledning af kvælstof, og om vi skal reservere en ekstra pulje i en situation, hvor vi faktisk ikke har et råderum, og hvor vi endda også for nylig har fået at vide, at der er blevet regnet forkert i en årrække, så vi rent faktisk har en højere forurening, end vi havde regnet med. Så det bliver et klart nej fra Alternativet. ",0
846,"Tusind tak for ordførertalen og for en – synes jeg – meget befriende ærlighed. Jeg tror, vi alle sammen står i en situation, hvor vi kan se, at hele forudsætningen for regulering, både af landbrug og af akvakulturerhvervet, i virkeligheden har baseret sig på et grundlag, der var fejlagtigt. Rent intuitivt og logisk må det bare føre til, at man genovervejer nogle af de strategier og nogle af de tilladelser til merudledning, og jeg synes også, at det er rigtig godt, hvis ordføreren har bedt om en ekstra teknisk gennemgang. Jeg håber, vi er flere, der får mulighed for at deltage, for jeg tror, det vil være godt for os alle sammen at komme dybere ned i at forstå, hvad det her egentlig har af konsekvenser. Så det vil jeg sådan set i virkeligheden bare gerne kvittere for. ",0
847,"Fru Ida Auken ved udmærket godt, hvordan vi arbejder i HELCOM-regi. For fru Ida Auken indgik jo selv, da fru Ida Auken var miljøminister, en forfærdelig aftale i 2013, hvor hun lod den største udleder til HELCOM, nemlig Polen, slippe for at skulle være forpligtet til at imødegå sin egen udledning, mens fru Ida Auken så har vist, at Danmark kunne reducere yderligere. Det er jo så noget af det største svigt i miljøpolitikken i Østersøen, som fru Ida Auken har stået for. Og ja, fru Ida Auken har anerkendt, at HELCOM har det princip, så det ved fru Ida Auken jo godt selv. ",0
848,"Ministeren bliver altså nødt til at gøre noget klart for mig. Hvis man har lavet en landbrugspakke på grundlag af nogle beregninger, som viser sig ikke at holde, hvordan kan man så sige, at det ikke har nogen påvirkning, altså er adskilt fra beslutningen om at vedtage et lovforslag, som indebærer udledning af mere kvælstof? Det er det ene spørgsmål. Det andet er, at ministeren henviser til, at hvis det så viser sig alligevel ikke rigtigt at holde, og vi når til tredje planperiode – sådan hører jeg i hvert fald det, ministeren siger – så må man jo se på det der. Der vil jeg bare gerne spørge: Hvad er det for nogle brancher, der så skal bidrage til at reducere niveauet på det tidspunkt? Er det landbruget? Er det akvakulturen? Er det vandselskaberne? Eller hvem er det? ",0
849,"Så skal herre Roger Courage Matthisen spørge mere præcist, fordi herre Roger Courage Matthisen spurgte, om vi havde nogle bud på, hvordan vi reducerer CO 2 -udledningerne, og der var svaret ja. Det er et meget præcist svar på et spørgsmål, der blev stillet. Når man så spørger om, hvilke bud vi har, er det et andet spørgsmål, og det svarer jeg også gerne på. Der er svaret, at vi går ind for, at vi bruger kvotesystemet. Og så kan jeg nævne som en enkelt ting, at vi ser meget frem til det kommende energiforlig, som skal laves her snart i Folketinget, som har meget stor betydning for CO 2 -udledningerne fra Danmarks side. Ellers tror jeg ikke, at jeg kan nå at nævne mere inden for de 30 sekunder, jeg har. ",1
850,"Om man gerne vil have pengene i kassen eller ej, okay, det kan vi skændes om eller være uenige om i lang tid. Men vi er vel enige om, trods alt, at reglerne skal overholdes. Og når man nu beviseligt har haft bilproducenter, som simpelt hen har løjet deres bilmodeller bedre rent brændstoføkonomisk og dermed også CO 2 -udledningsmæssigt, når man har løjet dem bedre, end de i virkeligheden er, så synes jeg jo, det vil være naturligt – ikke mindst som skatteminister, men i det hele taget – at man prøver at gardere sig imod, at det fortsat sker, og at man derfor kommer til at mangle penge i kassen. ",0
851,"Jeg kan sige i tillæg til det med, at man har fået for få vindmøller og for lidt grøn omstilling for pengene, at Finansministeriet jo også skal forholde sig til det, at man sådan set har betalt mere for det, end man havde behøvet. Det kan være en god idé at have sikkerhed i forhold til regningen, men det er jo lidt ærgerligt, hvis sikkerheden er for, at man faktisk betaler for meget – det er i hvert fald en lidt ærgerlig sikkerhed, set fra et synspunkt, hvor man prøver på at passe på skatteborgernes og fællesskabets penge. ",0
852,"Jo, det mener jeg bestemt. Skatteborgerne er også ude i virkeligheden. Det, der er problemet med den her ordning, er, at regeringens egen vurdering faktisk også er, at den samlede regning, det vil sige regningen til skatteborgerne, bliver større med den her model, end den havde behøvet at være. Og i den situation er det jo heller ikke et hensyn til skatteborgerne. Det er sådan set kun et hensyn til, at man kan gætte, hvor stor regningen bliver, men det er jo lidt ærgerligt, hvis man bytter det for, at man så ved, at man betaler mere, end man havde burdet gøre, og man får mindre grøn omstilling. Det synes jeg hverken er at passe på klimaet eller for den sags skyld skatteborgernes penge. ",1
853,"Ja, nu er der jo også et risikoelement her, men lad os måske tage det senere i udvalgsbehandlingen. Herre Jens Joel nævner også opbremsningen i udbygningen, og at Socialdemokratiet ikke vil være med på det her lovforslag, fordi man bremser udbygningen med vedvarende energi. Men udbygning af vedvarende energi er vel udbygning af vedvarende energi, og det her er jo netop et udtryk for, at regeringen og Dansk Folkeparti faktisk vil fortsætte udbygningen med vedvarende energi. ",1
854,"Jeg tror bare, at det er vigtigt ligesom at skære ind til benet her. Folketinget behandler nu et lovforslag, som fører til mere vedvarende energi i Danmark. Det er det helt konkrete forslag, der ligger på bordet, og Socialdemokratiet, som gerne vil fremstå som et grønt parti, vælger så at sige, at det stemmer man imod. Det vil sige, at den grønne omstilling løftes frem af regeringen og Dansk Folkeparti, og Socialdemokratiet bidrager ikke. Det er sådan set kernen i det her, og det synes jeg bare at Socialdemokratiets ordfører skulle stå ved. ",1
855,"Tak for det, formand. Formålet med lovforslag L 190 er at lade energiteknologierne konkurrere om støtten, og derfor skal lovforslaget også skabe mere lige vilkår mellem de forskellige energiteknologier. Med udbudet sikres Danmark en omkostningseffektiv grøn omstilling, hvor støtten gives der, hvor vi får mest vedvarende energi for pengene. Ved at lade markedet spille en større rolle sikrer vi desuden den samfundsøkonomisk mest hensigtsmæssige grønne omstilling, og i Venstre tager vi forbrugernes parti. Derfor er det en stor sejr, at danskerne nu kan se frem til mest mulig smart grøn omstilling for pengene. Derfor støtter Venstre naturligvis forslaget. ",0
856,"Sagde ordføreren lige, at det ikke var vigtigt for regeringen at få mest mulig grøn omstilling for pengene? Jeg vil sige, at hvis jeg laver en mediesøgning lige om lidt, er ordføreren et af de folketingsmedlemmer, der siger allermest og alleroftest, at vi skal have mest grøn omstilling for pengene. Så jeg synes faktisk, at det er ganske økonomisk uansvarligt af regeringen at lave et udbud, der koster den danske statskasse, men også de danske borgere flere penge end nødvendigt. Hvad er regeringens svar på det, altså at man bare sådan kaster rundt med pengene og ikke får noget for dem? ",1
857,"Jeg tror ikke, jeg vil bevæge mig ind på, hvilke partier der er mest økonomisk ansvarlige, men det er korrekt, at jeg forhåbentlig er citeret adskillige steder for at sige, at vi ønsker mest mulig grøn omstilling for pengene. Det er derfor, vi netop lægger kursen om nu til en øget udbudsmodel. Hvis ordføreren så lagde mærke til, hvad jeg sagde i min tale, så ønsker vi mest mulig  smart  grøn omstilling for pengene, og det betyder, at det ikke er nok bare at få produceret grøn energi. Det, der er vigtigt, er også, at vi får produceret grøn energi på de tidspunkter, hvor vi har behov for den. Det er det, som vi med den her model skaber nogle incitamenter til. ",1
858,"Jeg glæder mig over, at ordføreren støtter op om regeringens, hvad skal man sige, omlægning af kursen i forhold til udbud, fordi det netop er opskriften på at få så meget grøn omstilling som muligt for pengene. Det, vi så samtidig er optaget af, er, at vi får så meget  smart  grøn omstilling for pengene som muligt. Det er det, vi gør med den her model. Det en ny kurs i forhold til det, som man tidligere har gjort i Danmark. Det her er en overgangsordning, som skal køre som forsøg, og derfra må vi så se, hvad vi kan aftale os til fremadrettet. Men der er ingen tvivl om, at det, vi er optaget af, er at få produceret så meget grøn energi som muligt, når vi har behov for det. ",0
859,"Vi er et flertal i Folketinget, som går endnu længere end det, den tidligere energipolitiske kreds har besluttet. Det er korrekt. Derfor smider vi nu igen endnu flere midler i at sikre en grøn omstilling. Det er også korrekt. Vi har netop lavet en model, som forsøger at lave en form for neutralitet, sådan at sol og vind kan konkurrere, hvorved vi forventer at opnå væsentlig bedre priser, fordi der ikke vil være den samme gevinst for dem – hverken for sol eller vind. Derved tror vi på, at vi får de bedste priser for forbrugerne. Og det, vi sådan set er optagede af, er at sikre så meget grøn omstilling som muligt for forbrugerne og i det her tilfælde endda på en smartere måde, end vi ellers kunne have gjort det. ",1
860,"Tak for det. Jeg tænker, at ordføreren har læst høringssvarene. Der er jo adskillige høringssvar, der påpeger, at den model, som benyttes til udbud her, vil give langt mindre vedvarende energi per krone, og at man faktisk vil kunne tjene på at bruge den anden model, som det meste af resten af Europa i hvert fald bruger. Så jeg vil spørge ordføreren: Tror ordføreren, at den anvendte udbudsmodel vil give mest vedvarende energi for pengene og også vil gøre det smart, som herre Thomas Danielsen fra Venstre har fremhævet det? ",0
861,"Jeg sætter sådan set ikke så meget spørgsmålstegn ved selve afbrændingen. Jeg sætter spørgsmålstegn ved, som DN også gør i deres høringssvar, hvorfor man ændrer sætningen »miljøgodkendt anlæg, der forbrænder affald« til sætningen »forbrændingsanlæg eller et brændingsanlæg«. Det er jo der, forskellen ligger. Det lader til, at man ønsker at slække kravene til forbrændingsanlægget, der bruges i de her sammenhænge, og det er jo der, man kan få en større emission af flere farlige stoffer ud i atmosfæren. ",0
862,"Nej, jeg er helt enig, og vi siger også ja til lovforslaget. Jeg synes bare, det er væsentligt, når vi taler om grøn omstilling, at der skal følge budgetter med på kort sigt, så det på lang sigt bliver en rigtig god forretning. På kort sigt er det her lovforslag også i mine øjne en god forretning, og det gør bestemt ikke noget, at det bliver billigere at være dansker. Men jeg synes, det generelt er ærgerligt, at man i politik ofte glemmer at lade investeringer følge de store visioner. Det kan være her, det kan være på it-området, hvor man ser en stor pakke blive præsenteret, og så er der ikke rigtig nogen investeringer med. Hvis det er en forandring, der skal til, for at det på lang sigt bliver godt, så vil jeg hellere have, at man siger det med det samme i stedet for bagefter. ",0
863,"Det er vist mest en retorisk diskussion, det her. Jeg tror, en retoriker ville give mig ret i, at det ikke var det, jeg sagde. Jeg sagde, at det er væsentligt at pointere, både som vælger og politiker, at hvis vi siger, det skal være billigere at være dansker, så er det i hvert fald vigtigt at sige, om det er på kort sigt eller lang sigt, man taler. I det her konkrete tilfælde er vi helt enige om at det bare er dejligt at det er billigere for danskerne, og at det er dejligt, at vi får lavet en grøn omstilling. Jeg talte generelt. ",0
864,"Jeg forstår godt det, ministeren sagde. Det var bare formuleringen, der var interessant, altså at man overvejede at nedsætte det for både el og fossile brændsler. Men jeg har et andet spørgsmål. Alle momsregistrerede virksomheder får refunderet hovedparten af afgifterne på energi, da energiafgift til det, der hedder procesformål, kan blive refunderet ned til 0,4 øre per kilowatt-time. Det betyder jo med hensyn til procesformål, at virksomhederne får energien nærmest gratis, eller sagt på en anden måde, at de selvfølgelig bliver beskattet stort set ned til nul. Er det rimeligt? Skal vi ikke omstille os i fællesskab? Skal virksomhederne ikke også bidrage også til procesformål? ",0
865,"Kort fortalt kan man vel sige, at regeringen gik fra et udspil til en lamborghinireform og til, at vi så har fået noget, der mere er en passat- eller volvoreform. Og det er noget mere efter et socialdemokratisk billede af tingene at gennemføre sådan en. Vi havde gerne set, at man var gået endnu videre i forhold til en grøn omstilling og en energieffektiv bilpark. Det kan så blive ved andre lejligheder. Men det, der sker her, mener vi er et fremskridt, og derfor stemmer vi for lovforslaget. ",0
866,"Jo, det gør der. For vi har jo bundet os op på, at 50 procent skal komme fra vedvarende energi i 2030. Derfor har vi også sagt, at i 2022 stopper vi op og ser på, hvordan vi får udbygget yderligere, også med yderligere havvind. Indtil da screener vi for områder op til cirka energiforbrug svarende til 10 millioner danske husstande, og det gør vi selvfølgelig, fordi vi har store ambitioner for vedvarende energi, for havvind. Jeg synes personlig set som en, som er meget stor fortaler for vind og havvind, at det her er rigtig godt, og det er som sagt det mest ambitiøse, nogen regering nogen sinde har foreslået. Jeg synes, det er svært at være muggen og være lidt sur. Man burde være glad, hvis man tror på vedvarende energi og havvind. Det er jeg nemlig. ",1
867,"Det er, fordi vi gør det ansvarligt. Vi kan se på både teknologiudviklingen og prisudviklingen, at der sker noget hele tiden. Sidst jeg sad i regering, etablerede vi en stor park ved Anholt, hvor prisen er tre eller fire gange så høj som det sidste udbud, vi havde, og vores næste udbud regner vi jo med når ned på 0 øre. Så teknologien laver nogle kvantespring lige i øjeblikket. Vindenergi bliver meget mere effektiv, det samme gør andre former for vedvarende energi. Så intentionen er altså, at vi bygger danmarkshistoriens største park på de 800 MW, samtidig med at vi screener yderligere områder svarende til 10 millioner danske husstande, og vi træffer en endelig beslutning om yderligere havvind og vores fokus på vedvarende energi i 2022. ",0
868,"Der kommer det, Danmark har brug for, så vi opfylder vores VE-mål på 50 procent Det gør vi med ansvar for vores økonomi, med ansvar for den grønne omstilling. Det er jo det, der er så elegant ved den her aftale – at den går på to ben. Man burde som socialdemokrat sidde og klappe i sine hænder og sige: Yes, det lykkes søreme at lave grøn omstilling, samtidig med at det bliver billigere at være virksomhed og være forbruger i det her land. Og så har vi en klar ambition, som vi opfylder, om, at 50 procent skal være vedvarende energi i 2030. Den kommer vi selvfølgelig til at opfylde. Og der har vi skrevet, at vi tager stilling til yderligere havvind i 2022. Det er megaambitiøst. ",0
869,"Altså, jeg ville klart foretrække, at man havde en test, som viste præcis det, som en bil bruger i brændstof per kilometer. Det ville jo være det oplagte. Men den test er der bare ikke lige nu, og jeg er jo glad for, at man her finder en test, som trods alt er bedre, og hvis man på et tidspunkt finder ud af en måde, man kan gøre det på, som er endnu mere retvisende, så tager vi da selvfølgelig den. Det kan også være, at man kan kompensere for det i forhold til skattelovgivningen – det kunne også være en mulighed – men det er jo svært for os at vedtage, at vi nu skal have en test, der er fuldstændig retvisende. Hvis testen ikke er der, kan vi jo ikke trylle den frem, men jeg er trods alt glad for, at der her er en test, som er bedre, end den gamle var. ",0
870,"Jeg er jo enig i, at signaler betyder noget, og den her regering vil gerne have, at der bliver solgt flere elbiler. Der er jo mange måder at understøtte den grønne omstilling på. Vi har lavet et ambitiøst energiforlig, og man kan selvfølgelig også godt udbrede elbiler. Men jeg tror, man skal overveje, om det er den letteste og samfundsøkonomisk mest effektive måde at få reduceret CO 2 -udledningen i transportsektoren på, altså at fremme elbiler. Jeg tror i hvert fald, at man, hvis man dykker ned og ser på CO 2 -aftrykket i forbindelse med produktionen af nogle af elbilerne, også kan diskutere det, og det er simpelt hen det, jeg forsøger at italesætte. Man kan sagtens gøre det, men det koster nogle penge, og måske løser det ikke kun problemet at lette afgiften. ",1
871,"Jeg vil som sagt gerne være med til at drøfte en målsætning, men jeg synes også, det skal være en realistisk målsætning. Med den basisfremskrivning, vi har, får vi i 2030 180.000 elbiler. Jeg tror, at det, der har været drivende og kommer til at være drivende for udviklingen i forhold til havvind, er den teknologiske udvikling. Det er ikke statstilskuddet, og nogle kan faktisk sige tværtimod, for det har holdt den teknologiske udvikling nede på nogle områder. Så vi skal understøtte den teknologiske udvikling, og det kan vi blandt andet gøre ved forskning i energiteknologi, en af de ting, som regeringen også prioriterer i sit energiudspil. Så håber og tror jeg på, at elbilerne nok skal komme til Danmark med den reducerede CO 2 -udledning, som det fører med sig. ",1
872,"Nu siger ministeren i sit svar her, at regeringen prioriterer elektrificering og har det med på finansloven. Men ministeren sagde jo selv i det svar, han læste op til at starte med, at der er tale om elektrificeringsprojekter, som for en stor dels vedkommende er finansieret af Togfonden DK. Så det, regeringen gør, er sådan set bare lige på det her område at acceptere, at vi andre har fundet pengene på det her område, mens man på andre områder modarbejder det. Vil ministeren ikke medgive, at hvis vi skal have folk til at vælge den kollektive trafik, er vi nødt til at gøre det mere attraktivt, og hvis vi skal have mere gods over på jernbane for at sikre en grøn omstilling også af godstransporten, skal vi opgradere vores togsystem? ",0
873,"Jeg er meget tilhænger af, at vi sætter os ned og får forhandlet en aftale. Socialdemokratiet møder altid op og forsøger at trække en meget sort regering i en mere grøn retning – det har vi i hvert fald oplevet er sket tidligere – og det gør vi også, når vi skal forhandle pesticidafgifter. Men det ville dog være formålstjenligt, om ministeren ville tilkendegive, om man ville bruge de forhandlinger, som vi står over for, til at sætte den samlede pesticidbelastning nederst Altså, kan vi have en fælles målsætning om, at naturen fremadrettet skal skånes for den pesticidbelastning, som naturen udsættes for i øjeblikket? Hvis man går op i biodiversitet, tænker jeg, at det er et relativt nemt løfte at give, at det er en målsætning for forhandlingen. ",1
874,"Jamen det er da helt rigtigt, at den tidligere regering en gang imellem gjorde nogle kloge ting. Altså, der er et ordsprog om blinde høner og korn; det skal jeg ikke gentage her. Men den tidligere regering gjorde det klogt ved at igangsætte en analyse af afgifterne. For de nuværende afgifter i energisektoren spænder ben for noget af det, vi gerne vil. Vi vil gerne bruge el til opvarmning i stedet for at bruge naturgas eller kul. Vi vil gerne bruge overskudsvarme i stedet for at lukke det ud til fuglene. Men i dag er det afgifter, der spænder ben for det. Noget af det, vi kan gøre for at få mere vedvarende energi og genbruge den energi, der er produceret, er at sætte afgifterne nederst Og derfor er det begge dele: både mere produktion, men også kloge afgifter. ",0
875,"Tak for det. Jeg har også lyttet mig til byggeriets betænkeligheder i forhold til spørgsmålet om tilgængelighed ved byggeri af enfamilieshuse og ikke mindst de omkostninger, som byggeriet mener det medfører. Nu er det sådan, at når man bygger første gang, går det nok an. Men ministeren brugte selv klimaforandringerne som begrundelse for at ændre på de her regler for nybyggeri. Jeg hører bare, at der kommer nogle andre argumenter ind lige nu. Jeg tænker, om det ikke er regeringens holdning, at tilgængelighed er en forudsætning for reelle lige vilkår i forhold til mennesker med handicap. Altså, kan man ikke komme ind i bygningerne rundtomkring, er man vel reelt afskåret fra at deltage i sociale aktiviteter og andet. ",0
876,"Det synes jeg ikke det er, fordi det jo er forhandlinger og kompromiser – det er jo sådan, et demokrati er. Vi har fået indført for eksempel at lempe elvarmeafgiften, så vi kan få mere vedvarende energi ind i fjernvarmen. Vi fik indført et tilskud til det, vi kan kalde grøn benzin, altså benzin, der bliver produceret på affaldsprodukter fra landbruget, som også vil mindske CO 2 -udslippet fra transporten. Så vi fik nogle ting med fra Radikale Venstres side med de 8 mandater, vi har, og så har regeringen og Dansk Folkeparti også fået nogle ting med, som ikke er vores politik. Men det er et kompromis, og det er sådan, demokratiet er og skal være. ",0
877,"Tak for det, formand, og også fra Liberal Alliance tak til ministeren for at fremsætte lovforslaget. Lovforslaget vil jo komme til at medvirke til, at flere rederier overholder reglerne om svovlindhold i brændstoffer. Heldigvis er det dog sådan, at langt, langt de fleste rederier faktisk allerede i dag overholder reglerne, men der er enkelte, og det er vist primært udenlandske rederier, som stadig har lidt svært ved at efterleve de krav, som vi i Danmark stiller til dem. Det skal vi selvfølgelig ikke acceptere, og derfor synes både jeg selv og Liberal Alliance, at det er godt, at der nu bliver sat fokus på det problem. Det bliver gjort ved helt enkelt at sætte navn på de rederier, som ikke kan finde ud af at overholde reglerne, og derfor støtter Liberal Alliance også lovforslaget. ",0
878,"Jamen jeg vil også gerne diskutere i offentligheden. Man må sige, at måske er vores energiaftale forældet, hvis man ser på, hvad det er for en aftale, der er blevet lavet i Aarhus, hvor man nu skal i gang med at bore efter geotermi. Det er måske en løsning, der sikrer varmt vand til hundredtusinder aarhusianere. Hvad nu, hvis der er andre værker rundt i landet, som også bevæger sig ind på det spor og dermed skal lave noget, hvor de ikke udelukkende ser på, hvad det er for en støtte, der bliver givet til afbrænding af biomasse, men at det måske kunne være en bedre løsning, at vi fik dem over på andre varme energikilder? Kan ordføreren ikke se det i det aspekt? ",1
879,"Jamen det vil altid være sådan, at de ting, som man aftalte i går, til dels er forældet i dag, fordi der har været en udvikling siden da. Men måske ligefrem at sige, at energiaftalen fra slutningen af juni er forældet i dag, er måske at tage munden fuld. Men selvfølgelig sker der en udvikling, og jeg har også noteret mig den aftale, der er lavet i Aarhus omkring geotermi – det synes jeg da der er mange spændende perspektiver i. Om det lige præcis er noget, der kan overføres til lovforslaget her, kan jeg ikke lige tage stilling til på stående fod. Men lad os tale om det, når vi har haft tid til at overveje det. ",0
880,"Jo, men i energiaftalen står der også nogle ting om, at vi skal revurdere det hele, hvis de ændringer af elafgifterne ikke medfører, at geotermien slår igennem. Men det kan jo godt være, at den virkelighed, der var, da vi lavede energiaftalen, er blevet overhalet af de nye aktører, som gerne vil bore efter geotermi for kommuner og lave aftaler, sådan at kommunerne ikke har den økonomiske risiko. Jeg synes, det er meget relevant, at vi får det inddraget i de drøftelser inden andenbehandlingen af det her forslag. Kan ministeren ikke se det aspekt? ",0
881,"Tak til herre Søren Egge Rasmussen. Det kan jeg sagtens se. Jeg er parat til, at vi også drøfter det spørgsmål, som herre Søren Egge Rasmussen tager op her, og kigger lidt på det. Det er jo helt relevant. Nu er det kommet i Aarhus, og mit indtryk er også, at der er flere steder i landet, hvor der kunne være af interesse for geotermi. Lad os få kigget på, hvordan mulighederne er. Jeg drøfter jo og har drøftet med en række af de store byer og de steder, hvor der er overvejelser om geotermi, hvordan det er i forhold til det, der er nu – herunder i Aalborg og andre steder, hvor man også kigger på alternativer til biomasse og kul. Og der er jeg jo optaget af, at vi selvfølgelig sikrer, at der er fornuftige rammevilkår for det. ",0
882,"Det vil sige, at ministeren tager det fulde ansvar for, at vi nu går ind i en periode, hvor det arbejde, der udføres af Det Miljøøkonomiske Råd, og de anbefalinger, der måtte komme til det politiske niveau, i en periode bliver ringere. Det synes jeg er dybt skuffende i en tidsalder, hvor vi måske har 10 år til at rette op på de faretruende klimaforandringer, som vi står over for, og hvor det sådan set er nødvendigt at prioritere noget, så vi får mest får pengene. Det er jo det, regeringen undergraver ved den udflytning til Horsens. Kan ministeren ikke se det? ",0
883,"Det mål skal have en positiv effekt for klimaet. Det er jo det, der er hele hensigten med 10 procent vedvarende energi i transportsektoren i 2020. Jeg er optaget af, at vi gør det her på en måde, så vi rent faktisk også får nogle CO 2 -reduktioner ud af det, og det gør vi jo også i forhold til det mål om 10 procent vedvarende energi inden for transport i 2020. Efter de drøftelser, vi har haft med branchen, er det helt klart min overbevisning, at det, der vil blive satset allerallermest på i den her sammenhæng, vil være bioætanol, som ud fra en CO 2 -mæssig betragtning og ud fra en klimamæssig betragtning er den absolut mest fornuftige løsning. ",1
884,"Det, der stadig væk er uklart for mig, er, om Dansk Folkeparti ser den menneskelige betydning for klimaforandringerne som afgørende, eller om man ikke gør det. Det står stadig væk uklart efter det svar, som ordføreren gav mig lige før. Der er noget, jeg ikke forstår, i forhold til Dansk Folkeparti, som ellers bekymrer sig rigtig, rigtig meget om, hvor mange flygtninge der kommer til Europa og måske dermed også til Danmark. For hvis vi læner os op ad FN's tal, ved vi, at hvis vi ikke gør noget hurtigt nok, når det handler om klimaforandringer, vil vi omkring 2050 have 250 millioner flygtninge på grund af klimaforandringer. Så jeg forstår ikke, at Dansk Folkeparti ikke har større ambitioner på det her område end det, vi i hvert fald normalt hører. ",1
885,"Tak for talen. Jeg vil starte med at give ros til regeringen for det udspil, regeringen kom med, om elbiler. Det vil jeg virkelig gerne understrege at vi fra Alternativets side ser meget, meget positivt på. I forlængelse af det vil jeg til gengæld også spørge ind til, hvad Venstres holdning til landbruget er, når vi snakker om klimaforandringer. Vi ved, at der snart kommer et klimaudspil fra regeringens side, og måske er der i det noget om landbruget. Men mit spørgsmål til ordføreren er: Hvordan ser Venstre landbrugets rolle, når vi snakker om klimaforandringer? Hvordan sikrer vi, at vi får en progressiv klimapolitik, når det handler om at omstille landbruget til et bæredygtigt landbrug? ",1
886,"Jamen jeg nævnte twitterbeskeden fra Alternativets pressetjeneste, og 2 minutter senere kom der en fra herre Uffe Elbæk selv, men næsten med den samme tekst, og der står der: Jeg stiller op som statsministerkandidat ved næste folketingsvalg, fordi den kommende valgperiode er sidste chance, hvis vi skal bremse klimaforandringerne  (Uffe Elbæk  (ALT): Jamen det er også fuldstændig rigtigt ...) Nej, nej, jeg har lidt taletid endnu, tak! Der var det herre Uffe Elbæk selv, som kom med de blomstrende ord om, at det er sidste chance. Vi andre bliver beskyldt for at have hijacket  Dannebrog, men Uffe Elbæk har åbenbart taget både sol, måne og stjerner med for at føre valgkamp  (Første næstformand  (Henrik Dam Kristensen): Tak!), og det synes jeg måske er lidt for meget. ",1
887,"Jeg kan godt lide det – det er rigtig godt! Det er det, demokratisk debat handler om, og det er lige, som det skal være. Nej, det handler ikke om, om det er mig, der bliver statsminister eller ej ved næste valg, men det, der jo ligger seriøst i det, er, at inden for de næste 4 år skal Folketinget, den statsminister, der nu engang er, træffe nogle fuldstændig afgørende beslutninger omkring en grøn omstilling af Danmark, for ellers er konsekvenserne fuldstændig uoverskuelige. Og heldigvis kan man, synes jeg, med det, der sker lige nu, blandt andet med regeringens udspil om elbilerne eksempelvis, eller den vedtagelsestekst, som oppositionen er kommet med, mærke, at de grønne ambitioner i den grad er på vej det rigtige sted, nemlig opad. ",0
888,"Naturligvis er målsætninger i sig selv ikke nok. Men lige præcis på klimaområdet synes jeg faktisk der har været en ret bred anerkendelse af, at vi bliver nødt til at starte med at sætte os nogle mål. Det er derfor, at vi har lavet Parisaftalen. Det er derfor, at den tidligere regering med støtte fra Det Konservative Folkeparti indførte målsætning om reduktion af Danmarks CO 2 -udledning. Målsætninger er ofte det, der kickstarter handling, når det gælder klimaet. Det er også det, der skal ske i forhold til transportområdet: Vi skal kickstarte handling. Vi skal kickstarte et marked, som forstår, at vi vil den grønne omstilling; som forstår, at de godt kan investere i udviklingen af grønne transportløsninger til fremtiden – for der bliver en efterspørgsel efter dem. ",1
889,"Jeg er ikke helt enig i, at vi går uden om de problemer, som spørgeren nævner, for udfordringen er jo ganske reel. Vi laver altså også en skrotningsordning for de gamle dieselbiler, for det er altså de gamle dieselbiler, som udgør problemet her. De ældste af dem er de store syndere, og det er jeg meget enig med spørgeren i. Derudover afsætter vi altså det her beløb på 160 million kroner til at imødegå den her ammoniakudledning. Jeg synes, at det er ganske ambitiøst. ",0
890,"I dag er der yderligere en anmeldelse: Skatteministeren (Karsten Lauritzen): Lovforslag nummer L 120 (Forslag til lov om ændring af registreringsafgiftsloven, brændstofforbrugsafgiftsloven og lov om vægtafgift af motorkøretøjer med videre (Udskydelse af indfasning af registreringsafgift med videre og ændring af bundfradrag for eldrevne køretøjer m.v.). Titlen på den anmeldte sag vil fremgå af www.folketingstidende.dk. (jævnfør ovenfor). Så er der ikke mere at foretage i dette møde. Folketingets næste møde afholdes tirsdag den 11. december 2018, klokken 13.00. Jeg henviser til den dagsorden, der vil fremgå af Folketingets hjemmeside. Jeg skal i øvrigt henvise til ugeplanen, der vil fremgå af Folketingets hjemmeside. God weekend. ",0
891,"Altså, jeg synes, herre Dennis Flydtkjær skal spørge om det i udvalgsbehandlingen. Jeg tror, at hvis man går de miljømæssige konsekvenser i sådan en model igennem, vil det nok på den korte bane samfundsøkonomisk være en mere fornuftig måde at reducere udledningen af CO 2  på end ved udelukkende at fremme elbilerne. Når jeg ikke lige har købt ind på modellen, men gerne vil være med til at drøfte den, er det, fordi det flytter rundt på ret meget af skattebyrden, altså når man skal betale mindre i registreringsafgift for sådan en firmabil, men til gengæld mere løbende, og der vil jeg godt lige se på effekterne af det. Men jeg er helt enig med herre Dennis Flydtkjær i, at det nok er en klogere måde at fremme det miljørigtige på end bare ved at lette afgiften på en Tesla. ",1
892,"Det allervigtigste, vi kan gøre, er at omstille det danske samfund, den danske energiforsyning, til at blive vedvarende så hurtigt som muligt, og der er det ikke nogen hemmelighed, at Socialdemokratiet har ret store ambitioner. De store ambitioner skal selvfølgelig også finansieres. Frem til det tidspunkt, hvor vi er uafhængige af fossile brændsler, vil jeg hellere, at Danmark er selvforsynende, og at de indtægter, der dermed kommer ud af det, kan være med til at bidrage til statskassen og dermed være med til at bidrage til, at vi kan finansiere den grønne omstilling. Det synes jeg faktisk er meget væsentligt. ",1
893,"Tak. Altså, klimabistand til verdens fattigste er jo helt centralt, hvis u-landene skal gennemføre den grønne omstilling og tilpasse sig de klimaforandringer, som allerede finder sted i dag. Hvis ikke de får de penge, vi har lovet, altså de 100 milliarder US-dollars, som ligger i Parisaftalen, fra 2020 af, så risikerer vi at trække tæppet væk under Parisaftalen. Det er altså helt afgørende, at Danmark leverer sit fair bidrag til en international klimabistand. Det gør vi jo ikke i dag, langtfra. Jeg ved, at Enhedslisten vil hæve udviklingsbistanden til 1 procent, men hvilke tanker gør man sig egentlig om klimafinansieringen til udviklingslandene? Kan der komme additionelle penge oven i dem, til klimabistanden? ",1
894,"Tak. Nu er det nogle gange lidt svært at finde ud af, om Liberal Alliance er klimafornægter eller ej, men jeg tror, at det seneste er, at man anerkender, at klimaforandringerne er menneskeskabte. En af de sektorer, hvor vi ved vi bliver nødt til at sætte ind, er landbruget. Det betyder ikke, at vi ikke skal have landbrug i Danmark. Det betyder, at vi skal have et bæredygtigt landbrug i Danmark. Det er jo en sektor, der i forvejen er økonomisk støttet via EU-midler, der jo i første omgang kommer fra Danmark, og så igen også har fået en hjælpepakke oven på tørken i sommer. Hvad mener Liberal Alliance der skal til inden for landbruget, som jo er enormt skattesubsidieret i dag, for at vi kan få et bæredygtigt landbrug og leve op til vores klimamål? ",1
895,"Der er bare det dilemma, der altid er, nemlig at man skal finde en eller anden balance, hvor vi ikke flytter produktion, det gælder også landbrugsproduktion, ud af Danmark og til lande, hvor det foregår langt mindre miljøvenligt, end det faktisk gør i Danmark. Det er simpelt hen bare sund fornuft. Og den balance må man hele tiden finde, for klimaproblemer er globale problemer, og derfor nytter det ikke noget, at vi for at få en god fornemmelse i maven bare går hundrede skridt foran alle andre, hvilket medfører, at produktion, også landbrugsproduktion, flytter til andre lande, hvor man så får en endnu højere udledning. Den balance synes jeg ikke altid man har blik for på venstrefløjen. ",1
896,"Tak, og tak til ordføreren for en tale, der havde tilpas stor vægt på klimakrisen, som jo i sandhed er alvorlig. En anden alvorlig krise, som jeg ved ordføreren sikkert også er bekendt med, er jo biodiversitetskrisen, altså det ekstreme tab af arter, vi står over for. I Danmark har vi 2.262 arter – dyre- og plantearter – på rødliste. Det vil sige, at de er truet i et eller andet omfang. 369 af dem er faktisk kritisk truet. Regeringen har jo ikke sådan rigtig taget fat om det og slet ikke med det her finanslovsudspil. Synes Alternativet, at man kunne gøre lidt mere på det her område? ",0
897,"Tak for spørgsmålet. Det er helt sikkert et område, som vi synes der skal gøres rigtig meget for. Klimakrisen er i vores verden nummer et. Den er den mest presserende, men lige efter den ligger også naturkrisen, kunne man kalde den, eller krisen i biologisk mangfoldighed. Vi så jo regeringen for nylig være ude og levere 0,4 procent mere natur i Danmark. Det er jo slet, slet ikke nok. Står det til os, vil vi for eksempel sætte hele statsskoven fri for skovdrift. Vi vil tage arealer ud af landbruget, de såkaldte lavbundsarealer, og få dem omdannet til natur og en række andre tiltag, som kan vende tilbagegangen i biodiversitet i Danmark til en fremgang. Og så skal der også arbejdes internationalt på den dagsorden. ",1
898,"Det er jeg glad for at høre. Regeringen har jo peget på, at netop med de der 0,4 procent, man vil udlægge til urørt skov, vil man gøre det sådan, at det faktisk først træder i kraft i 2065 – altså, jeg kan næsten ikke regne så langt, det er jo om langt over 30 år. Vi er derhenne, hvor regeringen så også, inden det bliver udlagt til urørt skov, vil tømme skoven for ressourcer, altså fælde alt det gamle træ, som er det, der skal ligge i skoven og sørge for biodiversiteten, sørge for, at der er svampe, som kan omdanne træet og give liv til smådyr og sådan noget. Så har Alternativet nogen sådan klare svar på, hvordan vi gør det hurtigere end regeringen? ",0
899,"Jeg er meget bekymret for Alternativets økonomiske politik, for jeg synes, Alternativet har lagt sig meget, meget langt til venstre, hvad netop den angår. Alternativet vil blandt andet have en ugentlig fridag, som, så vidt jeg husker, vil koste et par hundrede milliarder kroner. Alternativet vil heller ikke hente den sidste olie op af Nordsøen, hvilket slår et hul i kassen på lidt over 100 milliard kroner Når man fører sådan en økonomisk politik, har jeg svært ved at se, at Alternativet vil kunne få råd til at lave de massive investeringer i klima og i grøn omstilling, som ordføreren holder en rigtig god tale om. Hvordan hænger alle de her løfter fra Alternativets side sammen med, at man også rigtig gerne vil bruge rigtig mange penge på nye tiltag, især på klimaområdet? ",0
900,"Men vi kan altså ikke finansiere løn til læger og sygeplejersker og gymnasielærere og folkeskolelærere med herre Christian Polls tro på, at det, Finansministeriet har regnet ud, er forkert. I Radikale Venstre mener vi, at vi skal nedbringe vores forbrug af fossile brændstoffer, og vi går efter efterspørgslen. Men når der er en efterspørgsel efter olie, synes vi, det er logisk, at vi bør prøve at udvinde det, vi har. Vi har jo allerede foretaget rigtig mange investeringer, og derfor kan vi lige så godt tage det sidste med op og tjene de penge, som vi så kan bruge på grøn omstilling. ",0
901,"Tak for det. Nu siger ordføreren jo, at klimaforandringerne er den største katastrofe, vi står over for, og det er jeg jo fuldstændig enig i. Organisationen CARE har regnet sig frem til, at Danmark som et led i Parisaftalen skal betale en støt stigende klimabistand, som skal ende på omkring 5 milliard kroner i 2020, hvis vi skal yde vores fair bidrag til den her aftale. Jeg kan se, at I i jeres finanslovsforslag vil give 300 million kroner, tror jeg, til klimabistand, og det er jo et godt skridt på vejen, men er det så en del af udviklingsbistanden, eller er det additionelle midler, og er I villige til at gå videre op i den størrelsesorden, som CARE fremhæver, altså op til flere milliarder kroner årligt? ",0
902,"Jamen spørgeren nævnte jo selv den her pulje på de 50 million kroner Men i forhold til kystbeskyttelse er det jo bare en rigtig, rigtig stor udfordring, at vi desværre ser klimaforandringer, som betyder noget for de mennesker, som bor tæt på kysten, og det er vi nødt til at tage alvorligt – altså, det er en rigtig, rigtig stor udgift, og der har vi som samfund også et ansvar over for dem, som oplever de her vandstandsstigninger, som oplever stormflod gang på gang. Det er jo det, som vi har ønsket at sætte ind over for. Jeg synes ikke, vi er uambitiøse. Altså, jeg synes faktisk, at vi er meget ambitiøse. 50 million kroner i en naturpulje er i min optik rigtig mange penge. ",1
903,"Jeg synes egentlig, vi skal gøre noget mere, men jeg synes måske, det er herre Rasmus Nordqvist og mig og alle de 5,7 millioner andre danskere, der skal gøre noget mere. Det får de en hjælpende hånd til, fordi vi med finanslovsaftalen laver et klimamærke, sådan at når vi som forbrugere er ude at handle, får vi mulighed for gennem vores handlinger og gennem vores indkøb at flytte CO 2 -belastningen væk fra det, vi køber, og over på noget, der giver mindre CO 2 -belastning. Det gør, at vi får en mulighed for at handle og agere, ikke kun som samfund i finansloven, men også som individer, som et samlet Danmark. Så hvis vi som danskere ønsker en større indsats, kan vi med vores indkøbskurv fremadrettet gøre en forskel i forhold til CO 2 -udledningen. ",1
904,"Mange tak. Ordføreren var også inde på, at der jo bor mennesker i Arktis. Mange gange snakker vi om klimaforandringer, og vi snakker om miljøet og naturen i Arktis. Vi snakker om forsvar og sikkerhedspolitik, alle de her andre ting, men det er jo enormt vigtigt også at huske på, at der bor mennesker dér. Et helt oplagt område at fokusere mere på er jo uddannelse og forskning. Kunne man forestille sig , at vi for eksempel var førende i arktisk forskning? Noget af det, der bliver peget på, er jo en arktisk forskningshub. Det synes jeg i hvert fald er rigtig interessant måske at diskutere noget mere, og på samme måde kan man sige, at vi jo er udfordret, når EU skærer ned på deres bidrag til Grønlands uddannelsesområde. ",1
905,"Jeg er sikker på, at Enhedslisten er enig, og det er Alternativet i hvert fald også. Vi ved, at 80 procent af de olieressourcer, af fossile brændsler, vi allerede kender i dag, skal blive i undergrunden, så derfor skal vi selvfølgelig ikke begynde at lede efter nye. Det er egentlig det, jeg synes skal være vores udgangspunkt i det arbejde, vi skal gøre – også for Arktis: Det skal selvfølgelig ikke være en oliejagt, for den kommer til at kunne få virkelig katastrofale konsekvenser for miljøet i Arktis, og når vi henter fossilt brændsel op, bruger vi det, brænder det og udleder CO 2 . ",0
906,"I forhold til transport er der jo en klar plan om, en vision for udfasningen af nye benzin-og dieselbiler i 2030. Jeg synes jo, det er et meget, meget markant aftryk, der dér er sat. Så er det rigtigt, at der da er masser af udfordringer, og det er der også i forhold til landbruget. Det er jo derfor, vi afsætter 90 million kroner til forskning i at finde ud af, hvordan vi kan løse den opgave, der ligger på til landbrugsområdet, hvor der jo er store udfordringer med udledning af CO 2  – den opfattelse deler jeg sådan set – men hvor vi i allerhøjeste grad mangler nogle svar på, hvilke løsninger der skal til, hvis det ikke bare handler om at flytte landbrugsproduktion ud af Danmark. Og det ønsker regeringen ikke. ",0
907,"Det kommer der søreme også. Men altså, jeg synes jo, det er afgørende, at vi finder den rigtige måde at gøre det på. Og det er regeringens opfattelse og min klare opfattelse, at vi i dag ikke har de midler og metoder, der skal til for at tage hånd om den opgave, der ligger, i forhold til at reducere udledningerne fra landbrugs- og fødevareområdet, uden at det betyder, at vi kommer til at flytte fødevareproduktion ud af Danmark. Derfor er det afgørende for os og for regeringen, at vi får det her analyseret og får brugt nogle penge på at forske og udvikle, herunder også at lave partnerskaber med landbruget om at finde de rigtige løsninger. ",0
908,"Jo, men det er steder, hvor det er lovgivninger og vejledere, som vi selv har ansvaret for. Men dér, hvor mennesker også møder den her diskrimination, er ude i verden. Jeg hørte om en kvinde, som ikke kunne tegne en livsforsikring. Hun skulle lave en krydsforsikring med sin mand, som skulle tage et erhvervslån i banken, og det kunne de ikke tage. Og vi kan jo ikke opdage alle de steder, nødvendigvis. Så det, jeg gerne vil have, er, at borgeren på den måde har noget dokumentation, som man kan vise i de tilfælde, hvor man bliver udsat for forskelsbehandling. Og det er jo allerede sådan i dag, at der står, at man er symptomfri eller er i fuld remission eller noget. Det har jo ikke den betydning; det er jo stadig væk ikke nok. ",0
909,"I min optik bør man gøre begge dele. Men ministeren er jo selv inde på det med, at man allerede i dag kan skrive ind i journaler, og gør det også, at mennesker er symptomfri og i fuld remission. Spørgsmålet er bare, hvor længe man kan have det. Altså, hvor lang tid siden kan det være, man har fået den beskrivelse, og at der så stadig opretholdes en diagnose for vedkommende? For hvis det er 10 år siden, det er blevet skrevet ind i en journal, og man ikke har haft tilbagefald, giver det så mening stadig at have den diagnose? Ministeren siger det jo selv: Der er tale om tidligere psykiatriske lidelser. Hvor længe skal man stemples for at have haft en psykiatrisk lidelse? ",0
910,"Allerførst vil jeg sige tak for en god tale, ikke nødvendigvis den her, men nytårstalen. I nytårstalen slog statsministeren også et slag for klimaet. Jeg tror, at der var en enighed om, at talen var rigtig, rigtig god, men hvad med handling? Er der handling bag alle de flotte ord? Mit spørgsmål går på hele spørgsmålet om biodiversitet. Vi får fra den ene ekspert efter den anden at vide, at biodiversiteten er i fald, så hvad er Venstres forslag til at løse det problem? ",0
911,"Tak for det, og tak for de pæne ord om talen. Selvfølgelig er der handling bag, og handling er mange ting. Det var også derfor, at jeg tog det tema op, som måske kan forekomme at være lidt svært, nemlig det om Radius og Ørsted. Det er jo også udtryk for handling at skabe mulighed for, at en stor, global, ledende dansk virksomhed har muskelkraft til at fortsætte en grøn forvandling. Med hensyn til biodiversitet har vi jo udlagt betydelig meget mere urørt skov end det, regeringen før os gjorde, og når der nu bliver spurgt ind til Venstre, vil det jo også være en fremadrettet Venstreprioritet. Hvor er det egentlig rart at få lov at stå her og tale om Venstre. ",0
912,"Mit spørgsmål går på klimaet, måske ikke overraskende. Et af de eneste partier, som jeg har været usikker på om står op for, at klimaforandringerne er menneskeskabte, er Liberal Alliance. Det er selvfølgelig, fordi der har været politikere fra Liberal Alliance, som har sat spørgsmålstegn ved den kendsgerning. Derfor er jeg rigtig, rigtig glad for virkelig at få det skåret ud i pap nu: Er det Liberal Alliances holdning, at klimaforandringerne er entydigt menneskeskabte? ",1
913,"Jeg er faktisk glad for, at Anders Samuelsen helt klart siger, at klimaforandringerne er menneskeskabte, og jeg hører også, at Liberal Alliance siger, at vi har et problem, vi skal løse, at det er en bunden opgave. Vi kan hurtigt bruge hele tiden på at diskutere, hvad vi skal – og jeg tror, vi skal mange ting, blandt andet også have udviklet grønne teknologier – men kan Liberal Alliances leder forklare mig, hvorfor man gjorde det dyrere at købe elbiler? ",1
914,"Grunden til, at jeg stiller spørgsmålet, er jo selvfølgelig, at alle partierne i oppositionen i forbindelse med afslutningsdebatten sidste sommer lavede en fælles udtalelse, hvor vi sagde, at det, vi i hvert fald kunne blive enige om i partierne i oppositionen, var, at vores klimapolitik skulle tage direkte afsæt i, hvad klimaforskerne sagde. Det blev vi enige om, og det, som FN's klimapanel og alle mulige andre gode folk siger, er, at man skal lade den fossile energi blive i jorden, i grunden. Derfor virker det helt paradoksalt, at man så går med i et Nordsøforlig, hvor man hiver den fossile energi op, og derfor undrer det mig stadig væk, at SF er med i det forlig. ",0
915,"Jeg får egentlig lyst til at stille lidt det samme spørgsmål, som herre Søren Søndergaard stillede til mig. Ja, vi kan nå rigtig langt inden for den ene procent i forhold til grøn omstilling, social stabilitet og det at løfte lande uden for EU, de fattigste lande og så videre, men er ordføreren overbevist om, at vi kan nå langt nok med 1 pct.? Er det ikke en dårlig idé at låse os fast der, før vi har fundet frem til det egentlige omfang af det budget, der er behov for? ",0
916,"Det glæder mig rigtig, rigtig meget, når Movia og andre også er med på den her dagsorden. Der er sat et helt markant mål, nemlig at i 2030 er det CO 2 -neutrale nulemissionskøretøjer, busser, der er i byerne. Det synes jeg faktisk er et meget, meget ambitiøst mål at sætte der, og det jo ikke sådan, at vi bare siger 2030. Vi har faktisk derhenad sat nogle punkter ind for, hvor langt man skal være nået, i forhold til at det er busser, som er så miljørigtige som overhovedet muligt. Det er godt for CO 2 -udledningen, men det er også godt for luftforureningen, herunder ikke mindst partikelforureningen i de store byområder, hvor der er en massiv udfordring. ",1
917,"Ja, fuldstændig. Jeg står da inde for det, som jeg sagde i 2011, altså forstået på den måde: hvis det giver mening. Hvis det er den mest miljøvenlige form for energi, hvis forskningen skulle pege i den retning, så har jeg ikke noget ideologisk imod det. Hvis målet er at begrænse CO 2 -udledningen, er der jo ingen tvivl om, at atomenergi er et godt bud. Hvis man så oven i købet kan gøre det på en sikker måde, altså på en måde, som er langt, langt mere sikker end det og milevidt fra det, som man gjorde i det gamle Østeuropa under de socialistiske styrer derovre, men altså under kontrollerede former, så er det da klart, at vi skal være åbne over for det. Men kommer det til at ske? Nej, det kommer aldrig til at ske. ",1
918,"Ja, det er der helt klart. Det er situationen. Jeg tror, at prisen på nogle felter går helt op til at være fire gange så høj. Så det behøver vi slet ikke at diskutere. Det er fuldstændig rigtigt. Det kunne jo så omvendt indikere, at det kunne være en god idé at forske i det for at se, om man kunne gøre det mere effektivt. For hvis det kommer til spørgsmålet om, at målet er at få begrænset CO 2 -udledningen mest effektivt, så er atomenergi jo stadig væk en supergod løsning, fordi den er nærmest på 0,0. ",0
919,"Tak. Det vil sige, at Socialdemokratiets holdning så er, at man godt vil arbejde for, at den del, som går til forskning i ny atomkraft, kunne pilles ud af de øremærkede beløb, der er i EU, og at Danmark derved kunne spare måske 100 million kroner i direkte bidrag til atomkraft, og at de midler i stedet for skulle gå til udvikling af den vedvarende energi. Er det sådan, jeg skal forstå ordføreren, og kunne det være noget, som man kunne lande en beretning om, altså at pålægge regeringen at gå ned i EU og understøtte reformprocesser, som gør, at man reducerer den samlede støtte? ",0
920,"Jeg kunne godt tænke mig at høre, om det gør indtryk på ordføreren, at man har den her teknologiske udvikling, som gør, at den vedvarende energi har udkonkurreret atomkraften på økonomien og også har udkonkurreret atomkraften med hensyn til, hvor hurtigt man kan opstille ny kapacitet. Det, man opstiller i England, tager måske 12 år at opføre. Det, der er i gang i Finland, ved jeg ikke hvad ender med, men det er jo i mere end 20 år, man har været i gang. Og på den anden side kan man afholde et vindmølleudbud, og så 3-4 år efter står der en stor park, som virkelig batter noget. Kan ordføreren ikke se, at atomkraft ikke hører fremtiden til? ",0
921,"Det kan ordføreren godt se, og det tror jeg faktisk ordføreren og ordførerens parti har kunnet se siden midten af 1980'erne, da vi her i Folketinget besluttede, at vi skulle satse på noget andet. Det er da virkelig glædeligt og dybt imponerende, at der er sket den udvikling i forhold til vedvarende energi. Der kan man jo sige, at vi heldigvis får hjælp af markedskræfterne. Det, vi så skal gøre, er, at vi skal sørge for, at de atomkraftværker, der findes i de andre lande, bliver drevet sikkert, så vi ikke risikerer uheld, og så skal vi i øvrigt sørge for at få moderniseret vores programmer, sådan at vi ikke understøtter en atomkraft, som ikke er bæredygtig – hverken økonomisk eller for den sags skyld miljømæssigt. ",0
922,"Jeg synes da, at man skal blande sig i, hvad det er for en energiudvikling, der er i EU, også i og med at det er EU, som forhandler på Danmarks vegne i forhold til vores klimamålsætning, og hvad EU ligesom samlet set kan byde ind med, og der har det da meget at sige med de forskningsmidler, der er i EU, at man prioriterer den vedvarende energi frem for atomkraft og derved kan få langt mere CO 2 -fri energiforsyning, end hvis man fortsat satser på at bruge hundrede millioner af danske kroner på at forske i udviklingen af atomkraft. Kan ordføreren ikke se, at man får mere for pengene ved at forske i den vedvarende energi? ",1
923,Mødet er åbnet. I dag er der følgende anmeldelser: Rasmus Nordqvist (ALT) med flere: Beslutningsforslag nummer B 84 (Forslag til folketingsbeslutning om at udvikle risikovurderinger af scenarier for global opvarmning) og Beslutningsforslag nummer B 85 (Forslag til folketingsbeslutning om en plan for afvikling af kulbrinteproduktionen i Nordsøen over en periode på 10 år). Titler på de anmeldte sager vil fremgå af www.folketingstidende.dk (jævnfør ovenfor). ,0
924,"Mig bekendt er der flere flygtninge i dag, som flygter fra klimaforandringer og mangel på ressourcer, og Radikale og Dansk Folkeparti kan sådan set blive enige om, at jo færre flygtninge i verden, jo bedre. Men hvis man er optaget af, der skal være færre flygtninge, burde man så ikke være mere optaget af, at vi gør noget ved det, der får folk til for alvor at bevæge sig og bevæge sig i retning af Europa, nemlig klimaforandringerne? Burde man ikke sætte alle kræfter ind på at bremse den udvikling, der gør, at vi får flere flygtninge i verden? ",1
925,"Jamen jeg deler fru Aukens ambition om, at der skal være færre flygtninge i verden, for det er aldrig for fornøjelsens skyld, at man flygter, tværtimod. Så det skulle helst undgås, at der er nogle, der havner i den situation. Men jeg mener bestemt også, at vi med den klimapolitik, som vi fører her i Folketinget, og som Dansk Folkeparti også er en del af, prøver at adressere Danmarks andel af klimaudfordringen. Danmark kan ikke løse den alene, men vi kan gå foran med et godt eksempel, som jeg nævnte i min tale, nemlig indrette et moderne samfund, hvor vi ikke går på kompromis med levestandarden og samtidig reducerer vores CO 2 -udledning ret kraftigt. ",1
926,"Altså, det er jo ikke sådan, at landbruget ikke skal bidrage med noget eller med mere frem mod 2030. Men vi har den særlige udfordring i forhold til den ikkekvotebelagte sektor, at vi har en lang række initiativer og konkrete virkemidler, vi kan bruge aktivt i forhold til at reducere udledninger på den ikkekvotebelagte sektor inden for transportområdet, men vi har ikke en lang række virkemidler og mekanismer, vi kan skrue på, i forhold til vores fødevareproduktion. Der er dog flere, og dem har vi så også med i vores klimaudspil. Men det ændrer ikke på, at der ikke er de her lavthængende frugter, hvorfor en stor del af dem også kredser omkring forskning på området, netop fordi landbruget er en af vores store udfordringer. ",0
927,"Jo, ordførerens syn fejler stadig væk ikke noget, og det er jeg i øvrigt meget glad for at det ikke gør. Er det en ulempe, eller er det en fordel? Altså, det, der jo er en fordel i det her, er, at de her rammevilkår er fastsat internationalt. De er fastsat på EU-niveau som et minimum for Danmarks vedkommende, sådan at det ikke giver konkurrenceforvridende effekter for danske landmænd eller for danske virksomheder. Så vil det jo, kan man sige, potentielt være en fordel for danske virksomheder. Det, der er afgørende, er, at det ikke bliver konkurrenceforvridende, sådan at vi bare får flyttet CO 2 -udledningen, får flyttet arbejdspladser og så videre ud af Danmark, måske endda til lande helt uden for EU. ",0
928,"Tak til Alternativet for at være med til at italesætte, at klimaproblemerne er yderst alvorlige, og at det er med til at sige, at handling er meget nødvendig. Jeg synes, der også er grund til at kigge kritisk på den der målsætning, man har i Danmark, om et nulemissionssamfund i 2050. Jeg kunne godt tænke mig at høre, hvad der så er Alternativets vurdering af, hvad der er det nødvendige årstal og mulige årstal. For det er jo en kæmpe opgave – især med den indsats, der er lagt op til i det, der er vedtaget – at der sådan set er en kæmpe manko, hvor vi skal nedbringe vores CO 2 -udledning markant. I forhold til den seneste IPCC-rapport hvad er så et godt nulemissionssamfund? Hvad er det for et årstal, vi skal stile efter? Er 2040 et rimeligt mål, og kan vi gøre det? ",1
929,"Det her område er jo noget helt særligt, og Naturstyrelsen har en praksis for naturpleje, som ofte indebærer store systematiske tilskudsfodringer hen over vinteren og store maskiner. Og det er jo det, som netop gør, at vi aldrig får den fantastiske biodiversitet, vi ville kunne få i sådan et område som Bjergskov her. Så hvordan ser ministeren man fremover kunne ændre Naturstyrelsens fokus, så man får langt mere fokus på netop biodiversitet i de her særlige områder? ",0
930,"Først vil jeg lige anholde det her med, at biodiversiteten i området er ødelagt. Det er den ikke; der er stadig væk brombærkrat; der er stadig væk andre vedplanter. Men jeg synes, at selve ideen om rewilding, som vi også har drøftet ved anden lejlighed, er god og spændende. Jeg tror, der er mange borgere her i landet, der skal vænne sig til at se nogle lidt mere end slanke dyr ude på de her arealer, og det skal vi nok også lige vænne os til ud fra en dyrevelfærdsmæssig betragtning. Hvis man vil holde de her områder ved lige ordentligt ved hjælp af afgræsning, betyder det altså også noget for, om dyrene er ved godt huld. ",0
931,"Man kan også stemme imod og så skrive i betænkningen, hvad man er for, men på en eller anden måde giver det jo et mere reelt billede af, hvor partierne står, hvis man har mulighed for lidt mere rent at stemme for de ting, man er for, og stemme imod de ting, man er imod. Men det må vi tage i udvalgsbehandlingen. Her til sidst vil jeg bare spørge, om ikke ministeren kan bekræfte, at ministerens eget saneringsudvalg faktisk ikke har anbefalet at fjerne den her foderfosfatafgift og netop med den begrundelse, at det vil betyde en øget udledning af fosfor til miljøet. ",0
932,"Men regeringen gør jo en række andre ting for miljøet – det gør vores dygtige miljø- og fødevareminister, og det gør energi-, forsynings- og klimaministeren – i forhold til at vi poster enormt mange skattekroner i produktionen af vedvarende energi, i braklægning af skovområder og en lang række ting, som har til formål at kompensere for CO 2 -udledning, klimapåvirkning og negativ miljømæssig påvirkning. Og jeg tror, at der er mere effektive redskaber end foderfosfatafgiften. ",1
933,"Nu siger ordføreren, at vi er på vej derhen. Hvis man kigger på tallene i den sidste NOVANA-rapport, var der jo ikke et fald i kvælstofudledningen, som man ellers havde forventet. Det vil sige, at man ikke er på vej derhen. Og nu lægges der så med dette lovforslag op til, at man ikke skal gøre en indsats, som man ellers skulle have gjort, inden 2021, og så har man en større opgave frem mod 2027. Kan ordføreren ikke se, at man udskyder en kæmpe opgave ved at vedtage det her lovforslag? ",0
934,"Enhedslisten vil slet ikke lukke dansk landbrug. Vi vil omstille det til økologi. Hvis man ser på realiteterne, er det korrekt, at der er noget udledning, der er faldet siden 1980'erne. Nu står vi så i en situation med den sidste NOVANA-rapport, hvor man havde forventet, at kvælstofudledningen skulle falde. Det er den så ikke. Så står vi så med et lovforslag, som udskyder opgaven til efter 2021, og så har man 6 år til at reducere med 18.000 t kvælstof fra landbruget. Det er så det, som ordføreren bare står og ignorerer og siger, at landbruget har det godt. Vi står over for en opgave, som landbruget skal være med til at løse, og hvor vi skal skabe rammevilkårene for det, og det sikrer den her lovgivning ikke. ",1
935,"Jo, men forskellen er jo, at vi tænker, at målrettet regulering skal bruges til at reducere kvælstofudledningen. Det er jo det, der er hele forskellen. Jeg ved godt, at herre Erling Bonnesen ofte siger, at det er, fordi vi ikke støtter målrettet regulering, men det er jo ikke tilfældet, for det er bare et helt andet udgangspunkt, vi har. De forudsætninger og det regnskab, som landbrugspakken har lagt til grund, betyder jo ikke, at vi kommer til at bruge målrettet regulering til at reducere. ",0
936,"Tak. Jeg nævnte jo for eksempel den her pulje, man har, hvor man støtter forskningen i teknologi, der kan mindske landbrugets klimapåvirkning. Det handler også om, hvordan landbruget bruger sprøjtemidler, hvordan landbruget i øvrigt laver miljøpåvirkning, og hvordan man ved at øge biodiversiteten også kan mindske klimapåvirkningen fra landbruget. Når jeg ikke kan redegøre for det andet end på de her overordnede linjer, er det, fordi det, jeg primært beskæftiger mig med som skatteminister, er skattedelen. Men jeg er sikker på, at hvis Enhedslistens ordfører ønsker at stille spørgsmål på beslutningsforslaget her, kan jeg indhente et godt og omfangsrigt svar fra mine kollegaer energi-, forsynings- og klimaministeren og miljø- og fødevareministeren. ",1
937,"Nu fremhævede jeg Enhedslisten – det ved jeg godt – fordi jeg syntes, det var lidt sjovt, fordi Enhedslisten plejer at være  for  nye skatter og afgifter og er meget begejstret for at øge skattetrykket, og jeg havde håbet, at den der modstand mod nye afgifter ville sprede sig til Enhedslistens øvrige skattepolitik. Det gør den nok ikke, fordi Enhedslisten går ind for en afgift på CO 2 -udledning fra landbruget. Det gør regeringen ikke; det er så af nogle andre årsager, for det kunne godt have en adfærdsmæssig effekt, hvis man gjorde det, men det ville være administrativt meget, meget svært at gennemføre en sådan afgift og også finde ud af, hvad CO 2 -udledningen så er. Igen en afgift, der på papiret lyder fornuftig, men ikke vil virke i virkeligheden. ",0
938,"Tak. Vi har fremlagt en alternativ finansiering, og det er klart, at der ikke var flertal for det, så der har ordføreren jo ret. Men der er jo mange andre måder, vi også kunne lave en grøn omstilling på: Vi kunne have BAT, vi kunne have letbaner og så videre, og hvor meget flytter det i forhold til en metro? Det ved vi jo forskningsmæssigt. Men her har vi et brud med 100 års praksis med naturfredning. Jeg ved ikke, om Socialdemokratiet er lige så bekymret for den natur, der er tilbage i Danmark, som flere af de andre partier i oppositionen er det, men det her skaber jo en meget, meget uheldig præcedens. Det er jo ikke kun Danmarks Naturfredningsforening, det er jo også Dansk Erhverv, der er ude at sige det. Hvordan forholder ordføreren sig til det? ",0
939,"Tak for det. Jamen det vil jeg så gerne sætte spørgsmålstegn ved. Altså, det er sådan, at jeg selv står i et dilemma her. Jeg mener jo som transportordfører, at vi skal sørge for, at vi har en ordentlig fremkommelighed og mobilitet. Jeg mener også, at vi skal tage decentrale beslutninger, og her har det været Københavns Kommune, der har været primus motor. Men vi ser jo, at vi har et land med en biodiversitet, som i den grad falder. Den er truet, og det er vores natur også. Og det er vi nødt til at anerkende. Så hvad kommer først – de demokratisk vedtagne processer omkring naturfredning, eller at der er nogle, der vil have, at vi skal bygge? Hvad kommer først? ",0
940,"Der er mange andre muligheder for finansiering. Jeg synes ikke, det der er en præmis, jeg vil anerkende. På Lynetteholmen skal der i fremtiden bo 35.000 borgere, så det er jo ikke, fordi der ikke findes andre områder i København, vi kan bygge på, men spørgsmålet er bare, om vi skal bygge på værdifuld natur eller ej. Så beklager jeg da, hvis ordføreren føler sig pikeret over udtrykket pyntegrønt, men nu er det jo ikke os, der vil fortsætte med at hive fossile brændsler op af Nordsøen, og der er mange andre klima- og miljømæssige tiltag, som Socialdemokratiet bakker op, men som vi ikke bakker op. Så når jeg mener pyntegrønt, mener jeg strategier, der ikke er effektfulde nok, inden for den grønne omstilling. Det håber jeg ordføreren kan tage til sig. ",0
941,"Det er en ret spændende diskussion, for i forhold til at spørgeren siger, at vi ikke vil, vil jeg spørge, om SF er ligeglad med, om et batteri i en elbil er produceret på kul i Kina, eller om det er produceret på 100 procent CO 2 -neutral energi i Europa, eksempelvis i Frankrig? Er det fuldstændig ligegyldigt, hvad det er for et batteri, der sidder i den elbil? Det er det jo ikke. Det er jo meget vigtigt, hvad det er for et batteri, der sidder i den bil. For ellers  tror  vi, at vi gør noget godt – så pudser vi jo glorien, når vi kører rundt i vores elbil, og siger: Vi gør noget godt for klimaet. Men i virkeligheden har man været med til at øge udledningen, fordi det er lavet på kul. ",0
942,"Tak for spørgsmålet. Det kan jeg love herre Søren Egge Rasmussen at vi vil, og det er jo også derfor, at vi med vores klimaudspil afsætter 90 million kroner til at forske i, hvorledes dansk landbrug kan reducere udledningerne af CO 2 . Der er brug for viden, og der er brug for, at vi gør det her på den rigtige måde. Og jeg kan love herre Søren Egge Rasmussen for, at selvfølgelig vil der komme tiltag her, men vi har alle sammen brug for at blive klogere. Der er i forhold til at reducere landbrugets udledninger af CO 2  ikke nogen lette løsninger, men det betyder ikke, at vi ikke skal gøre noget, og det er derfor, vi afsætter de her mange penge til at forske. Og så håber og tror jeg også på, at der kommer nogle forslag derfra til, hvordan vi kan håndtere den udfordring. ",1
943,"Det er helt rigtigt, at oppositionen sammen har lavet en tekst, og det er simpelt hen så dejligt. Derfor skal det spørgsmål, jeg har lyst til at stille nu til Socialdemokratiet nu, ikke opfattes som drilleri. For det er det faktisk ikke. Men det handler om, at Socialdemokratiet jo sammen med os og nogle af de andre oppositionspartier har været med til at stemme for en forlængelse af udvinding af olie i Nordsøen. Og alle ved godt, at hvis man snakker med klimavidenskaben, så siger de: Lad den fossile energi blive nede i jorden. Med alt det, vi nu ved i dag, ville Socialdemokratiet så også i dag stemme for en Nordsøaftale? Eller, hvis man kunne gøre den aftale om, ville man så gøre det? ",0
944,"Hvis jeg forstår det rigtigt, ville man også i dag faktisk stemme for en forlængelse af Nordsøaftalen. Det er sådan, jeg hører svaret. Det er overraskende, synes jeg, med det, vi ved fra alle dem, der ved meget mere end os, der sidder i det her lokale, nemlig klimavidenskaben. Men det, jeg så også får lyst til at sige, er: Hvis der er nogen urimelighed i verden i dag, er det jo, at dem, der allerede nu mærker klimaforandringerne hårdest, er de fattigste dele af verden; dem, som har lavet mindst klimaaftryk, er dem, som mærker klimaforandringerne allerførst. Så spørgsmålet til Socialdemokratiet er: Hvilke overvejelser gør Socialdemokratiet sig i forhold til at øge klimabistanden? ",0
945,"Det vil sige, hvis jeg har forstået ordføreren rigtigt, at med et slag på tasken er der fire ud af de her seks nedslag, som Dansk Folkeparti er enig i. Så med hensyn til det punkt, der handler om, at Danmark skal være drivkraft i international klimapolitik, vil jeg spørge om, hvad Dansk Folkeparti tænker dér. Der er jo ingen tvivl om, at på andre politiske områder står Dansk Folkeparti og Alternativet nok i hvert sit verdenshjørne, men begge partier har en bekymring for flygtninge på den eller den anden måde. Og hvis der er noget, der om noget producerer flygtninge lige for øjeblikket, er det klimaforandringerne. Så har Dansk Folkeparti gjort sig nogen overvejelser, i forhold til hvordan vi styrker klimabistanden i de ramte områder? ",0
946,"Jeg har desværre kun 30 sekunders taletid til at følge op på det opfølgende spørgsmål fra fru Pia Olsen Dyhr, så jeg tror, vi er nødt til at tage det senere. Men det, som jeg forsøgte at sige, og som fru Pia Olsen Dyhr så desværre ikke helt forstod, er, at Liberal Alliance vil følge den målsætning fra energiaftalen – som SF også er en del af – om et netto nuludledningssamfund i 2050, som vi allerede har, og derudover mener vi, at Danmark i øvrigt skal leve op til de internationale forpligtelser og målsætninger, vi sætter os i EU-regi. ",0
947,"Jeg vil lige kvittere for et par ting. For det første forstår jeg i hvert fald, at De Konservative bliver på en nettonuludledning, og at det her så var en sproglig forskel. Det er det ikke, når man skal regne på det, så det er vi rigtig glade for. Det andet er, at jeg sådan forstår, at De Konservative vil stemme for klimaloven, når den ligger der, og der har været meget frem og tilbage. Det Konservative Folkeparti kan støtte klimaloven, som den ligger, og kommer til at stemme for den. ",1
948,"Ministeren siger, at regeringen havde en forhåbning og en formodning om, at tingene ville blive bedre for vores vandmiljø, men at det er de ikke blevet. Jeg kunne så tilføje, at vi fra Folketingets side også havde en forventning, for regeringen præsenterede jo et kvælstofregnskab for landbrugspakken, da den blev vedtaget, som over for Folketinget godtgjorde, at der ville være et fald i udledningen, og at der faktisk ville være et grønt plus – jeg tror, det var det udtryk, der blev brugt i sin tid – i hvert af årene frem til 2021. Mener ministeren i lyset af de aktuelle tal og de aktuelle leverancer på de kollektive virkemidler, at der ikke er behov for yderligere kvælstoftiltag? ",0
949,"Jamen når nu ministeren giver udtryk for, at regeringen ikke er afvisende over for afgifter på flybrændstof, så har jeg endnu ikke fået svar på, hvorfor regeringen ikke støttede forslaget fra Belgien, Holland og Luxembourg om at arbejde for en europæisk flyskat, især når man så ser, at der jo er andre lande, både Sverige og Tyskland, som har flyafgifter. Og kigger man mod nord, har Norge uden for EU også afgifter. Hvorfor var det, at regeringen ikke støttede det forslag, der blev behandlet i EU den 5. marts? ",0
950,"Nu var det et forslag, som ikke var til vedtagelse på det pågældende rådsmøde, men alene til drøftelse under punktet Evt. Vi kigger nærmere på det forslag, der ligger. Vi er ikke afvisende over for at indføre en europæisk brændstofafgift på fly, hvis det kan indrettes, som jeg sagde lige før, på en ordentlig og fornuftig måde, så det også har en reel effekt. I modsætning til en passagerafgift, som alene vil føre til, at passagererne kommer til at betale en højere pris, så er en brændstofafgift et langt bedre redskab til også at sikre sig, at der rent faktisk sker en reduktion i udledningerne af CO 2 . ",1
951,"Okay, skal det forstås på den måde, at regeringen så vægter, at det udelukkende er afgifter på flybrændstof, man vil gå efter, og at man ikke ser det sådan, at en afgift for den enkelte passager også kunne være et virkemiddel, især i betragtning af at der for eksempel er afgifter i Sverige? Hvis man bor i Malmø og lige tager over til København og flyver derfra, kan man spare 288 kroner, hvis man skal flyve meget langt. Kan ministeren ikke se, at vi burde lave det tosidet, så det både var afgift på flybrændstof og afgift på flyrejser? ",0
952,"Det er vores vurdering, at en afgift på brændstoffer vil være den bedste løsning. Formålet er jo ikke bare at gøre det dyrere for den enkelte rejsende. Det kan man sagtens gøre ved at pålægge forskellige afgifter. Det er bare at indføre ting på en måde, så det er de svageste og dem med de ringeste muligheder for at bevæge sig rundt, der får en ekstra afgift. Målet med det her må være – og det tror jeg altså umiddelbart herre Søren Egge Rasmussen vil være enig i, når jeg kender herre Søren Egge Rasmussens holdninger på energi- og klimaområdet – at indrette afgifterne på en måde, så det også fører til en reel reduktion i klimabelastningen. ",0
953,"Der er jo mange muligheder. Det glæder mig faktisk at høre Enhedslisten tale så engageret om det europæiske samarbejde og EU-samarbejdet som et redskab i forhold til at få reduceret udledningerne fra flytrafik. Jeg ser også nogle muligheder for, at vi ikke mindst styrker forskningen i forhold til at finde nye løsninger. Derfor er regeringen også parat til, at vi får øremærket nogle flere af de penge, som vi bruger på forskning i EU, til, hvordan vi finder løsninger i forhold til lufttransport. Og hvordan man skal kunne udnytte et eventuelt provenu, der kommer ind fra en brændstofafgift, som vi ikke kender endnu, og som vi ikke kender størrelsen af, er måske lige lovlig tidligt at sige. ",1
954,"Jamen det vil jeg da faktisk være villig til at diskutere, herunder også, hvad for muligheder der kunne være nationalt, ikke med nye afgifter, men i forhold til at fremme for eksempel biobrændstoffer og også at fremme, at vi måske kan bruge el i flytrafik. Det vil jo være rigtig, rigtig gunstigt, hvis vi kommer dertil, men det kræver, at der sker forskning og udvikling, og om der er nogle tiltag, vi kan gøre i den sammenhæng, også på mere nationalt niveau, som alene omfatter Danmark, men ellers er vi af den opfattelse, at det her jo helst skal løses i FN-regi. Det er nok en lang og træg omgang. Her arbejdes der jo, og der er også en aftale, fra 2021, men ellers på europæisk niveau. ",1
955,"Nej, det er jo sådan, at Baltic Pipe ikke kommer til at handle om grøn gas. Baltic Pipe kommer til at føre naturgas, altså fossil gas, fra Nordsøen tværs igennem Danmark og ned til Polen, og på den måde er det jo ikke grøn gas. Det relevante ville være at investere i ting, som kan integrere grøn gas i naturgasnettet i højere og højere grad. Det er en proces, som allerede er i gang, men det burde være den vej, investeringerne fra Energinet går, ikke til noget, der blot går tværs igennem Danmark og cementerer, at vi fortsætter med at udvinde fossil gas og sælge den til Europa. ",0
956,"Jeg har ikke hørt, at der skulle være en sammenhæng imellem grøn gas og Baltic Pipe. Jeg hører nogle argumenter, der går på, at man med Baltic Pipe kunne hjælpe Polen til en omstilling fra kul til gas, men det skal Polen jo ikke. Polen skal jo omstille til vedvarende energi, ligesom vi skal i Danmark, og ligesom resten af Europa og resten af verden skal. Så for mig at se er Baltic Pipe en besynderlig investering, og hvis nu den var rent privat, kunne man diskutere, om nogen skulle have lov til det, men her er der jo tale om, at Energinet går ind og har en væsentlig rolle i det her projekt, og det er det, jeg gerne vil undgå fremover. ",0
957,"Jamen det er jo rigtig godt, at den her åben dør-procedure om at søge om lov til at efterforske olie og gas bliver stoppet her. Når jeg kigger i bilagene til lovforslaget, er jeg i tvivl om, om geotermi også reguleres via undergrundsloven. Jeg synes, det virker, som om der er noget styring, som ikke er stram nok. Jeg så meget gerne, at der var mere hold, i forhold til at dem, der får lov til at bore, har et samarbejde med det lokale fjernvarmeselskab, altså at der ligesom ligger, man kan sige et setup, som gør, at det er rimeligt, at det er et bestemt selskab, som ministeren giver en boretilladelse til. Jeg vil godt høre ministeren: Er det i undergrundsloven her, at det kan reguleres, eller er det på anden vis, at det skal håndteres? ",1
958,"Det lyder godt. Det opfatter jeg som et tilsagn om, at geotermi bliver reguleret via undergrundsloven, og at det derfor er relevant, at vi får kigget på det. Så det synes jeg er et godt tilsagn fra ministerens side, og så må det jo være muligt at lave nogle ændringsforslag til det her lovforslag, som får sikret, at der er nogle klare retningslinjer at køre efter. Jeg synes, at det, der er sket med de kystnære møller, hvor man frit kunne, man kan sige lægge en ansøgning ind, ikke har været den bedste proces planlægningsmæssigt. ",0
959,"Tak for spørgsmålet. Jeg har ikke lige forholdt mig til det her spørgsmål, inden jeg trådte ind i salen i dag, så måske det kunne være oplagt, at vi i forligskredsen tog en drøftelse af, hvordan vi fremmer geotermi, hvad det er for rammevilkår, der gælder, hvordan vi sikrer os størst mulig inddragelse af det lokale varmeselskab, borgere og så videre – det er sådan set også noget, jeg er optaget af – samtidig med at vi også får sat gang i noget mere geotermi. Så jeg vil faktisk foreslå, at vi tager en snak i energiforligskredsen om, hvordan vi håndterer det her, så jeg ikke står her i dag og giver nogle tilsagn, jeg efterfølgende ikke vil kunne leve op til. ",0
960,"Mødet er åbnet. I dag er der følgende anmeldelse: Skatteministeren (Karsten Lauritzen): Lovforslag nummer L 207 (Forslag til lov om ændring af lov om ændring af selskabsskatteloven og forskellige andre love. (Forlængelse af overgangsperiode for fastsættelse af bilers brændstofforbrug). Titlen på den anmeldte sag vil fremgå af www.folketingstidende.dk (jævnfør ovenfor). Ministeren for nordisk samarbejde har meddelt mig, at hun ønsker i henhold til forretningsordenens § 19, stykke 4, at give Folketinget en skriftlig Redegørelse om det nordiske samarbejde. (Redegørelse nummer R 13). Eksemplarer vil blive omdelt, og redegørelsen vil fremgå af www.folketingstidende.dk. Redegørelsen vil komme til forhandling tirsdag den 26. marts 2019. ",0
961,"Tak for det, formand, og tak for ordet. De tidligere ordførere har jo allerede i høj grad redegjort for, hvad det her lovforslag handler om. Det handler om at forlænge den nuværende overgangsperiode, så den løber helt til 2020. Det er jo, fordi regeringen har nedsat en kommission, der skal se på, hvordan vi kan få 1 million grønne biler i 2030. De skal komme med deres forslag i 2020, og så er det jo oplagt, at det er til den tid, vi også kigger på det her med brændstofforbruget. Så for at sikre tryghed om, hvad det rent faktisk er bilerne koster, og for ikke at have for meget usikkerhed, synes vi, det er en rigtig god idé at forlænge den her overgangsperiode. Derfor kan Venstre støtte lovforslaget. ",0
962,"Det her  er  meget vigtigt for Radikale Venstre, men i modsætning til Enhedslisten, som jo ligesom ikke har så stor erfaring med at forhandle regeringsgrundlag, så er det, man går ind og kigger på, om man samlet set kan stå inde for det hele. Der er det, jeg siger, at offentlighedsloven er rigtig vigtig for Radikale Venstre, men det er også rigtig vigtigt for Radikale Venstre, at vi får flere pædagoger i vores daginstitutioner, at vi får en bedre folkeskole, at vi får stoppet besparelserne på uddannelsesområdet, og at vi får lavet en grøn omstilling med flere elbiler og med udtagning af landbrugsjord. Det er jo den samlede pakke, der kommer til at afgøre, om vi er med eller ej. Så ja, offentlighedsloven bliver en meget vigtig del af det. ",0
963,"Jamen jeg synes da, det er udmærket, at man afsætter lidt penge til forskning og udvikling inden for landbrug, men helt ærligt: 90 million kr.? Nu har vi lige for lidt siden diskuteret en sag, hvor regeringen kunne finde ud af at finde 40 milliard kroner ekstra til nye veje, og så står vi nu og diskuterer landbrugssektoren, og der fremhæver ministeren så, at der er 90 million kroner til noget ekstra forskning. Kan ministeren ikke se, at det er en meget skæv prioritering, når nu vi står over for den her kæmpe opgave med at reducere landbrugets CO 2 -udledning? ",0
964,"Tak for spørgsmålet. Jeg vil ikke afvise, at det er en mulighed. Altså, der er jo et massivt fokus på det her, og for regeringen er det helt afgørende, at vi får reduceret udledningerne fra landbrugsområdet, men samtidig med det skal vi gøre det på en måde, så vi også opretholder en stor dansk fødevareproduktion. Det er med til at bidrage til meget af det, vi gerne vil. Der er en eksport, der er enormt stor. Hvis vi kigger på, hvad det er, vi lever af i Danmark, så er eksporten af fødevareprodukter jo det, der kommer ind på en absolut førsteplads, og det bidrager da også til vores velfærd og vores muligheder for at løse en lang række andre opgaver, herunder også på klimaområdet. ",0
965,"Tak. Bekymrer det ministeren, at dansk landbrug ifølge professor Jørgen E. Olesen (på konferencen »Fødevarer i et ændret klima« arrangeret af Aarhus Universitets interdisciplinære center for klimaforandringer, iClimate, den 18. marts 2019) først er klimaneutralt i 2096, hvis man fortsætter den nuværende reduktionstakst, og først i 2290 – 240 år efter regeringens mål om, at landbruget skal være klimaneutralt – hvis man medregner LULUCF, og giver det ministeren anledning til at opsætte nogle politiske mål for landbrugets klimabelastning frem mod 2050? ",1
966,"Vi har i Danmark en super, super stærk og innovativ landbrugs- og fødevaresektor, som i allerhøjeste grad har været omstillingsparat. Den står super stærkt, og jeg tror faktisk, at den er bedre, end vi er herinde i Folketinget, til at vurdere, hvordan man tilrettelægger produktion, som er super innovativ. Erhvervet har været i stand til at reducere udledningerne markant, og som nu det seneste udspil fra både Landbrug & Fødevarer, Arla og Danish Crown også viser, er man parat til at påtage sig et ansvar. ",0
967,"Tak. Er ordføreren for Enhedslisten så ikke også enig i den konklusion, der jo sådan set lå i det fremragende spørgsmål fra fru Karina Due tidligere, om, at udledningen fra de køretøjer – hvad enten det er busser eller lastbiler eller varevogne – der skal overholde de Euronormer, der nu gælder for de fem største byer, jo sådan set vil være på samme lave niveau, selv om de så kører igennem Rødovre eller en anden kommune, som godt kunne tænke sig en skærpet miljøregulering? ",0
968,"Som jeg prøvede at forklare det før, handler det her om at ramme de steder, hvor udfordringen er størst, og hvor udledningen er værst, og det er den i de fem største byer. Så er jeg helt med på, som fru Trine Torp siger, og som andre også har sagt, at der også er en udfordring i de kommuner, hvor trafikken bliver ledt uden om. Vurderingen fra vores side har været, at man skal sætte skellet et sted, og det har vi valgt at gøre i de eksisterende miljøzoner og valgt at sige: Lad os opdatere dem, sådan at man ved, hvad det er for noget, vi har at regne med, og hvis vi skal have en drøftelse omkring det i udvalgsbehandlingen, tager jeg meget gerne den. ",0
969,"Det er også en balance i forhold til fremkommelighed, og hvor man kan bevæge sig rundt i trafikken. Nu har vi valgt at have grænsen her, og fru Trine Torp ønsker at have grænsen et andet sted, og fred være med det. Vi har indført nogle miljøzoner, og nu forbedrer vi de miljøzoner, og det er jeg sådan set meget godt tilfreds med, også fra et Venstresynspunkt, altså at det er os, der står for miljøforbedringerne i trafikken i det her land. Så kan vi have diskussionen om, om vi skal udvide de zoner – og lad os endelig have den diskussion – men den skal jo ikke handle om, hvad der er folks egen opfattelse af, hvor problemet er størst. Vi må tage udgangspunkt i, hvor udledningen og hvor trafikken er størst, og ikke hvor oplevelsen er størst. ",0
970,"Så prøver jeg noget andet: Hvordan vil regeringen så forholde sig til, at man lukkede op for at etablere nulemissionszoner, altså zoner, hvor det var helt forbudt at køre i diesel- eller benzindrevne biler? Det kunne jo fremme salget af elbiler, måske endda betragteligt. Det gør regeringens klima- og luftudspil jo ikke i nogen særlig grad. Så kunne jeg også lige tænke mig at vide, om regeringen og ministeren ville være åbne over for at diskutere en mulighed for, at kommunerne kunne sætte nogle begrænsninger op i forhold til den partikeludledning, der er fra brændeovne. ",1
971,"Tak for det, og tak til ordføreren for også at dele lidt guldkorn omkring regeringens klimastrategi fremadrettet. Vi har jo en bilpark på omkring 2,4 millioner biler, og det er små 10.000 elbiler, vi har i Danmark. Klimarådet siger, at vi skal have 1 million elbiler i 2030, hvis vi skal nå klimamålene, så jeg synes, at det er ganske fornuftigt, at lovforslaget her bliver fremsat. Det er så 200 eltaxaer. Kan ordføreren nu, hvor ordføreren selv taler om strategi, lufte lidt om, hvordan Venstre ellers har tænkt sig at gribe det an med at være emissionsfri i 2030 for taxaer og i 2050 for biler? ",1
972,"Så har jeg nok misforstået ministeren tilbage den 27. november sidste år, da han udtalte: Hvis vi blot sidder med hænderne i skødet, vil en masse omkostninger stige eksplosivt her. Mig bekendt ligger der netop ikke i klimaatlasset de fulde samfundsøkonomiske konsekvenser ved klimaforandringerne. Altså, hvad koster det samfundet som helhed, hvis det sker, hvad koster det for vores fødevareproduktion, hvad koster det hele vejen rundt, så vi kan begynde at holde det op imod de nødvendige investeringer? Mener ministeren virkelig, at der er fuldt samfundsøkonomisk overblik over økonomien i det danske samfund ved de her temperaturforandringer? ",0
973,"Nej, selvfølgelig giver klimaatlasset ikke de fulde konsekvenser af de samfundsøkonomiske konsekvenser af klimaforandringerne. Klimaatlasset er et rigtig godt redskab. Det er første step, i forhold til at kommunerne og andre aktører har et så godt redskab som overhovedet muligt i forhold til at vurdere, hvor der skal investeres for at imødegå klimaforandringerne, og derfor er klimaatlasset i forhold til at vurdere risikovurderinger og også scenarier for global opvarmning et rigtig godt redskab. ",0
974,"Tak til herre Christian Poll. Jeg mener faktisk, at klimaatlasset er et udmærket udgangspunkt, i forhold til at se hvad konsekvenserne er. Klimaatlasset giver jo vurderinger i forhold til havvandstigninger, kraftige regnskyl og så videre, og hvad konsekvenserne er af det, og hvor det vil være fornuftigt at investere, også ude i kommunerne. Men jeg vil da ikke afvise, at der også kan gøres overvejelser om, hvorvidt man på længere sigt også skal se på, om man er nødt til at udbygge det yderligere, om der er behov for yderligere konsekvensberegninger af klimaforandringerne, hvad de betyder for det danske samfund, og hvor det vil være fornuftigt at investere i forhold til at imødegå konsekvenserne. ",1
975,"Alle konsekvenser af klimaforandringer, af lovforslag, af alt, hvad man helt berettiget kan have af bekymringer på det her område, er relevant at få lavet vurderinger af. Og det er også derfor, at både medlemmer af Alternativet og alle andre partier løbende spørger Finansministeriet, spørger klima- og energiministeren for at få foretaget beregninger af diverse scenarier og konsekvenser. Og det vil jeg anbefale at Alternativet også fortsætter med. ",1
976,"Nej, men der er tale om, at Alternativet påstår, at det ville være en klimagevinst, hvis man lukkede ned for produktionen i Danmark, men at der stadig væk blev forbrugt det samme i Europa, eller i verden. Og der er det bare, jeg siger, at det jo ikke er rigtigt, hvis den produktion så bare foregår et andet sted. Så ville det, ud over at det faktisk ville forøge udledningen af klimagasser, fordi det er mindre klimavenligt at udvinde i mange af de lande, vi ellers handler med, også betyde, at vi havde færre penge til at investere i den grønne omstilling og dermed til at vise den vej, som flere af verdens lande skal gå i de kommende år. ",1
977,"Nej, vi kommer da selvfølgelig til at skulle stoppe udvindingen i Danmark. Det, jeg siger, er, at hvis man vil påvirke oliemarkedet i verden, så skal man gøre det ved at reducere efterspørgslen. Det er den effektive måde. Hvis man reducerer udbuddet i et land, så flytter den produktion til et andet land, og hvis det land udleder mere CO 2  så har klimaet ikke vundet noget ved det. Derfor synes jeg sådan set, at der er udmærket paritet imellem, at vi i Danmark reducerer vores eget forbrug af fossile brændsler, og at vi lever op til de aftaler, vi har lavet, omkring udvinding, og så i øvrigt investerer de penge i at få sat turbo på den grønne omstilling. ",0
978,"Tak for det. Nu er det sådan, at hvis vi skal nedbringe klimabelastningen på verdensplan, skal vi jo skrue ned for afbrændingen af fossil energi. Det hænger sådan set meget logisk sammen med, at vi så også skal udvinde mindre fossil energi, og der er det jo, at forskerne har fortalt os, at hvis vi skal holde os inden for det, der ender med at blive 1½-2 graders temperaturstigning, så skal vi faktisk lade 80 procent af de kendte reserver i dag blive i undergrunden. Det vil sige, at vi kan trække 20 procent op, altså en femtedel af det, vi kender, kan vi trække op. Hvorfor skal det ikke gælde for Danmark? ",1
979,"Vi skal gøre det på den måde, at vi udfaser fossile brændsler, når det er muligt. Jeg tror ikke på, at det er muligt at stoppe med at bruge olie og gas i Danmark inden for 10 år, og derfor bliver vi nødt til at få den olie og gas et sted fra. Og hvis vi ikke selv producerer det, skal vi købe det et andet sted. Så kort og godt kan det siges. Skal det produceres i Danmark eller skal det produceres i Saudi-Arabien? Og skal pengene, som danskerne køber olie og gas for, ende i den danske statskasse eller i den saudiarabiske statskasse? Det er det, valget står imellem – og der er Dansk Folkepartis valg klart. Jeg kan så høre, at Alternativet har et andet syn på det, og det må man jo så forklare, altså hvorfor pengene skal havne i Saudi-Arabien i stedet for i Danmark. ",0
980,"Planen er helt klar, og den er, at vi skal gøre os uafhængige af olie og gas. Vi skal fortrænge det, vi skal lave teknologier, som kan lave biobrændstoffer, som vi så kan lave følgeprodukter ud fra, det vil sige plastikposer og andre materialer. Vi skal gøre det på den måde, at vi sikrer, at de grønne initiativer, altså vindmøllestrøm og andre teknologier, kan udkonkurrere olie og gas. Og så skal vi ikke glemme, at gas er et vigtigt virkemiddel, både til at sikre mere biogas ind i vores infrastruktur, men også til at fortrænge kul. ",1
981,"Vi er på mange områder meget langt med at fortrænge sorte teknologier med vedvarende energi. Det glæder mig selvfølgelig meget, og det er jo kun takket være de massive investeringer, vi har foretaget på tværs af Folketingets partier igennem de sidste mange, mange år. Men vi må bare ikke glemme, at olieprodukter bliver brugt til en lang række andre ting end for eksempel opvarmning. Det bliver også brugt til smøremidler, og det indgår i produktionen af mange andre materialer. Så på nuværende tidspunkt har det længere udsigter at blive uafhængige af olieprodukter. ",0
982,"Det er lige præcis det, vi er i gang med med energiaftalen som et minimumsfundament, som vi kan bygge oven på, så vi kan få nedbragt alle vores udledninger af klimagasser. Det er jeg fuldstændig enig i. For os er det bare vigtigt, at man også gør det andet. For den olie og gas og det kul, man pumper og graver op, bliver jo brændt af. Hvis vi ikke skal gå foran på det område også, hvem skal så gå foran? Jeg kan ikke se særlig mange andre. Dog er der faktisk lande, der har gang i at kigge på det. Så det er jo relevant. ",1
983,"Ja, det er fuldstændig rigtigt. Jeg forstår bare ikke, at når nu alle erhvervsvirksomheder og så videre, som ordføreren nævner, skifter til at investere i vedvarende energiteknologier, hvorfor har ordførerens parti og en række andre partier, et flertal her i salen, så valgt at sige, at den danske stat fortsat skal investere frem til næsten 2050 i de her teknologier? Hvorfor ikke tage den samme konsekvens og gå foran og sige: Det her med olie og gas er vi færdige med i Danmark over en 10-årig, måske 15-årig periode? Og så sørge for, at det sker. ",1
984,"Jeg er glad for, at ordføreren for forslagsstillerne har hørt, at Konservative er det grønne parti. Det har han fuldstændig ret i. Men vi er også realistiske med hensyn til afviklingen af fossile brændstoffer. Vi har en realistisk tilgang til det forstået på den måde, at Danmark jo skal fungere, at velfærden skal fungere, og at velstanden skal være der, også indtil vi har fundet den teknologi, der kan være med til at fortrænge de fossile brændstoffer. Det er vi bare realistiske om, og det er det, Alternativet mangler, nemlig realisme, med hensyn til hvor hurtigt man kan gøre det her uden at få et velfærdstab. ",0
985,"Tak. Nu er det jo egentlig en meget lille andel af de samlede indtægter til velfærdsstaten, der kommer fra nordsøolien. Faktisk er det sådan, at velfærdsstaten er ret godt polstret på den lange bane. Så når nu vi har den her forpligtelse i Parisaftalen til at nedbringe vores emissioner, ville det da ikke se fjollet ud, hvis vi pludselig om 10-15 år stod og producerede en masse fossil energi, mens vi samtidig er et samfund, der har nedbragt vores emissioner ret drastisk? ",1
986,"Jamen vi vil jo netop ikke inden for de næste 10 år være så langt nede, at vi er fri af fossile brændstoffer. Derfor ville det betyde, at vi skulle importere. Og da vi er det mest CO 2 -effektive land med hensyn til olieproduktion, ville vi jo forøge CO 2 -udslippet på det her område, og det ville være meget, meget ufornuftigt. Derfor vil grøn omstilling for Danmark være, at vi først og fremmest får de teknologier bragt frem, som kan være med til at fortrænge kulbrinte. Og det vil vi kunne gøre ved at bruge nogle af de her milliarder, som vi får ind fra olieudvindingen i Nordsøen, til at lave den grønne omstilling. ",1
987,"Tak. Vi mener, at vi skal længere end netto nul, og jeg ved godt, at regeringen mener, at det hedder netto nul i 2050. Vores ambition i Alternativet er at være fossilfri langt tidligere, og det betyder jo faktisk, at vi skal være færdige med at udvinde og bruge fossil energi i Danmark. Med hensyn til erstatningssagerne vil jeg lige sige, at der jo i sådan et forløb vil være tale om forhandlinger, og der vil man over for de her virksomheder skulle gøre gældende, hvilke erstatninger de kan få. Og der tror jeg, det bliver langt mindre, end vi lige forventer. Men der er ikke noget klart svar fra ministeren på spørgsmål 230. ",1
988,"Hvis jeg var biolog, ville jeg også efterspørge det. Men det var simpelt hen et forståelsesspørgsmål. Vi har jo været på biodiversitetstur i Miljø- og Fødevareudvalget, hvor vi også så områder, hvor vi også så dyr, der gik ude hele året, og som ordnede nogle områder. Lige umiddelbart var det for mig ikke et kæmpestort område, og det var måske derfor, at jeg studsede, fordi ordføreren taler om de her store samlede områder, hvor vi kan lave noget mere biodiversitet. Jeg synes, at meget af det, vi så, da vi netop var på den tur, også var små områder. Jeg ved ikke, om jeg er mere betrygget, men jeg har det lidt mere roligt nu, i forhold til at det måske ikke nødvendigvis er hele Jylland, man vil lægge ud til biodiversitet. Tak for det. ",0
989,"Tak. Så vil jeg egentlig bare sige – nu kender jeg ikke så meget til Socialdemokratiets landbrugspolitik – at en idé kunne være at tænke skovlandbrug ind i forhold til større biodiversitet og så videre Der vil jeg så bare invitere ordføreren til et af de første skovlandbrug, der er oprettet lige hos en af mine naboer i netop Nationalpark Mols Bjerge. Så det kan man jo komme over at se som en inspiration til en måde også at omlægge nogle af de faktisk dyrkede arealer til meget mere natur på, samtidig med at man faktisk dyrker rigtig effektivt. ",1
990,"Noget af det, vi gerne vil opnå, er at vende tilbagegangen i biodiversitet til en fremgang, og der vil det jo være naturligt, hvis det, man skulle tro var den ypperligste natur, altså en nationalpark, rent faktisk var en ypperlig, fri og vild natur, og det er jo derfor, vi gerne vil have, at den danske natur får et løft, også i nationalparkerne, også i Natura 2000-områderne, også i de danske statsskove. Det virker bare mærkeligt på os, at vi, når der er den naturkrise, der er, så ikke kan løfte naturkvaliteten der, hvor man må forvente den er høj. ",1
991,"Altså, nu er det jo ikke sådan, at natur fylder mere, end landbrug gør. Og hvis man ser på, hvor stor en del af arealet, der i dag er udlagt til landbrug, er det ofte noget jord, som dybest set ikke er produktivt. Så var det jo langt bedre, at vi havde natur på de arealer. Det ville give både langt mere biodiversitet og langt større mulighed for at kunne udnytte de naturværdier, der er i Danmark. Så det er jo ikke, fordi vi har pladsmangel i forhold til at kunne have natur i Danmark. Det er bare et spørgsmål om, hvilken politisk vilje vi har, eller hvilket natursyn vi har. ",0
992,"Jeg får svært ved på 30 sekunder helt at redegøre for, hvordan vi får rettet op på biodiversiteten. Men jeg vil sige, at jeg synes, det er en relevant debat at tage i dag, og tak til Alternativet for det. I Det Konservative Folkeparti gør vi os også tanker i forhold til flere naturreservater, naturnationalparker, og hvad vi kan finde på at kalde det. Lille Vildmose er et godt eksempel på et naturareal, hvor der faktisk ikke er ret meget beboelse, stort set ikke noget, og hvor man sagtens kunne overveje at lade naturen få større råderet. Så vi vil godt være med til at diskutere nogle mere naturtunge opsætninger, men det må være med udgangspunkt i noget nyt og ikke i de eksisterende nationalparker. ",0
993,"FSC og træindustrien, ja, og jeg har også været i dialog med dem, og jeg ved godt, at der er bekymring derude. Men sagen er jo, at man ret hurtigt kunne få rigtig mange af de private skove FSC-certificeret, især hvis man lige skubber lidt på den udvikling – og det kunne ministeren måske overveje. Det er jo ikke sådan, at vi vil lukke ned for tømmerproduktion i Danmark. Der er jo stadig 80 procent af skovene tilbage til den tømmerproduktion. Det, vi bare har brug for, hvis vi spørger forskerne, er jo 75.000 ha. Vil ministeren starte med at udlægge 75.000 ha af de danske statsskove til biodiversitet? ",0
994,"Der er altid plads til forbedring. Der er også i den grad plads til forbedringer hos mig selv og i vores måde at gøre det her på. De tal, som ordføreren nævner, kan jeg ikke i hovedet af indlysende årsager. Og jeg vil altså sige, at jeg holder utrolig meget af skov, jeg holder rigtig meget af urørt skov og biodiversitetsskov, men det er altså ikke det eneste, vi har skove til. Og jeg mener ikke, at det er det eneste formål, som skovene skal opfylde, nemlig at være urørt skov. Biodiversiteten er vigtig, men der er altså også andre hensyn – rekreative hensyn, klimahensyn og træproduktion – som jeg synes vi skal holde os for øje. Så min tilfredshed over de her 13.800 ha får ordføreren ikke pillet af mig. ",0
995,"Det forestiller jeg mig heller ikke, men jeg synes jo bare, at vi nu har forskere, som laver en rapport, som klart siger, at vi bliver nødt til at hæve ambitionsniveauet og i hvert fald have minimum 75.000 ha urørt skov – som minimum. Vi kan jo blive ved med at tale om, at biodiversitet er vigtigt, men hvis ikke vi sætter konkret handling bag ved det, så bliver det jo lidt hult. Altså, hvis vi bliver ved med at sige, at jamen skov er dejligt, men at vi bliver nødt til at bruge dem til at drifte, så styrker det jo ikke biodiversiteten. Er ministeren ikke enig i, at hvis vi skal opnå de mål i forhold til biodiversitet, så bliver vi nødt til at øge det og yde en styrket indsats i forhold til det, vi gør i dag? ",1
996,"Det kan jeg forsikre at regeringen også gør, både i form af udlæg af mere urørt skov, end nogen nogen sinde har gjort, og i form af egen indsats. Så sent som i mandags satte jeg ild til et træ i Dyrehaven nord for København – det er ikke noget, jeg sådan vil anbefale at man gør i al almindelighed – hvor vi udvidede Dyrehaven ved Jægersborg Hegn med 25 procent blandt andet af biodiversitetshensyn. Vi gør ganske meget for biodiversiteten. Jeg er også nødt til at sige, at hvis man lige tager 75.000 ha skov og hiver det ud, så er den første udgift på 4 milliard kroner, og de løbende omkostninger på årsbasis vil være 35 million kroner Det er sympatisk at mene det her, men så længe man mener det uden at skaffe pengene, så er det jo ligegyldigt. ",0
997,"Det med det potente skulle naturligvis forstås i overført betydning, og jeg er ked af, hvis jeg trådte på et ømt punkt der. Det skal jeg beklage. I forhold til spørgsmålet er det jo sådan, at vi har brug for mere urørt skov i Danmark, og det har vi haft i mange år. Forskerne siger jo entydigt, at det er der, vi skal sætte ind, hvis vi ønsker at styrke biodiversiteten. Jeg synes, at regeringen har taget et skridt under det nuværende styre, men jeg synes, det går for langsomt med at udrulle det. Jeg synes, at ambitionerne er for små. Men jeg anerkender, at man tager et skridt. Jeg tror bare, vi har brug for at tage større skridt hurtigere. ",0
998,"Tak. Jeg fik ikke rigtig noget svar på, hvornår det skulle ske, altså hvad tidshorisonten var. Jeg synes også, at det, der er lidt bekymrende, er, at i forskernes rapport fremgår det, at de har den omvendte vægtning af, hvor meget der skal være privat, og hvor meget der skal være statsskov. For langt det største potentiale for at få biodiversitet igennem urørt skov ligger i de private plantager. Det, forskerne anbefaler, er, at det er 53.000 ha, der kommer fra private og så kun 22.000 ha fra statsskove, og det er bare for at nå op på et minimum på 75.000 ha. Så er Socialdemokraterne ikke enige i, at vi bliver nødt til at gøre en øget indsats for netop at sikre, at det også er de arealer, hvor vi får mest biodiversitet, der bliver udtaget, og dermed at det også bliver i de private skove? ",0
999,"Tak for det. Jeg bliver jo nødt til at starte med at rose Liberal Alliance og ordføreren for jo faktisk at være det mest visionære parti i blå blok i forhold til biodiversitet, idet ordføreren understreger, at man faktisk vil udlægge alle statslige skove til urørt skov, og faktisk skal også landbrugsarealer udlægges til vild natur. Det undrer mig bare lidt, for når nu man læser det, forskerne skriver, så siger de jo, at en stor del af behovet for at få skabt biodiversitet er noget, der findes i private skove. Jeg kan høre, at Liberal Alliance ikke der har helt den samme iver efter at udlægge noget til urørt skov. Altså, skal det forstås sådan, at det er Liberal Alliances opfattelse, at biodiversiteten kun kan trives på offentligt ejede arealer? ",0
1000,"Nu var det bare, fordi ordføreren talte så varmt om det her med kulstofopbygning, og hvor meget godt man ville få, hvis man omlagde de statslige skove til urørt skov, så man netop fik højnet biodiversiteten. Så kunne det jo for en udenforstående godt være svært at forstå, hvorfor det kun gælder for de statslige skove, men ikke for de private skove, især når det så også er sådan, at forskerne faktisk peger på, at de arealer, der er bedst eget til at skabe meget biodiversitet, faktisk er i de private skove. Men jeg er klar over, at det selvfølgelig vil være svært for Liberal Alliances ordfører at gå ud og argumentere for, at vi skal nationalisere hele Danmark for at få god biodiversitet. ",0
1001,"Det er fuldstændig rigtigt, at det kunne være meget svært for Liberal Alliances ordfører at gå ud og argumentere for det. Der gælder jo selvfølgelig de samme forhold på private arealer, som der gør på statens arealer, i forhold til natur og biodiversitet. Der er ikke nogen forskel. Som jeg sagde før, kerer vi os meget om den private ejendomsret i Liberal Alliance. Vi ønsker ikke at pådutte private lodsejere nogen restriktioner i den her sammenhæng, men vi vil meget gerne gå forrest og omdanne staten til det. Og forvaltningen af Naturstyrelsens arealer og statens arealer bør i den her sammenhæng være et lysende godt eksempel på, hvordan man driver det med natur og biodiversitet, friluftsformål og så videre Det er formålet. ",0
1002,"Tak. Jeg blev lige sådan lidt forvirret, for jeg forventede jo, at Liberal Alliance ville være med på det, som vi egentlig har hørt i mange år, nemlig en forholdsvis hurtig frisætning af produktion i danske statsskove, men så blev det til en forklaring om, at alle landbrugsarealerne, som staten ejer, skal blive til skov, og at det skulle være det første. Der undrer jeg mig lige, fordi spørger man biodiversitetseksperter, siger de jo, at der ikke er meget biodiversitet at hente i starten, når man laver en pløjemark om til skov. Er Liberal Alliance med på en hurtig omstilling af alle statsskovene til urørt skov, eller skal vi vente på, at vi først kommer igennem landbrugsarealerne, og hvad er tidshorisonten så for det? ",0
1003,"Supergodt, det er jeg rigtig glad for at høre. Jeg vil bare gerne høre, hvornår ordføreren og Liberal Alliance tænker, at vi skal nå de her 75.000 ha urørt statsskov, som biodiversitetsforskerne siger er nødvendige for at stoppe tilbagegangen i biologisk mangfoldighed. Det er jo det, der ligesom er det store runde tal, som har været ude i debatten. Hvornår når vi dertil? 13.000 ha er en fin start, men det er jo småting i forhold til det, vi skal nå, nemlig 75.000 ha som minimum. ",0
1004,"Tak for svaret, og jeg er rigtig glad for at høre, at der også skal være fokus på at sikre biodiversiteten i de private skove. Der mener jeg jo blot, at når der bliver peget på det her i rapporten fra Københavns Universitet som en minimumsstandard, altså med de 75.000 ha, hvoraf de 53.000 ha skal komme fra private skove, så er det en form for bunden opgave, som vi bliver nødt til at finde løsninger på. Så er jeg helt med på, at vi selvfølgelig skal sikre, at det foregår på en god og ordentlig måde, men hensynet til biodiversiteten må naturligvis vægte rigtig, rigtig højt. ",0
1005,"Det glæder mig at høre, at det er et felt, som regeringen også vil prioritere. Nu er det sådan, at vi har mange støtteordninger for vedvarende energi i øjeblikket, som med tiden vil blive udfaset. Støtteniveauet har været relativt højt, men den teknologiske udvikling har gjort, at der ikke længere er så meget brug for støtte. Regeringen og Dansk Folkeparti har sammen været med til at afvikle og også forny nogle støtteordninger, så er det også noget, som regeringen vil se på, altså om nogle af de penge, som hidtil har været brugt på støtteordninger fremadrettet kunne bruges på forskning i stedet for? ",0
1006,"Det er så absolut en mulighed. Jeg er meget glad for det samarbejde, der har været mellem regeringen og Dansk Folkeparti, om at afvikle og reducere støtten til vedvarende energi. Det er faktisk gået sådan, at med det seneste udbud, der har været, er vi nede på 2,5 øre per kilowatt-time i støtte til ny vind og sol. For få år siden blev der givet 25 øre per kilowatt-time, så man kan i allerhøjeste grad sige, at der er sparet nogle penge. Og det giver jo muligheder, når man sparer penge i den her størrelsesorden, for at prioritere, hvis der er politisk vilje til det, pengene derhen, hvor man kan sige teknologien endnu ikke er moden til at stå på egne ben. ",0
1007,"Tak for svaret, som glæder mig. Jeg kan nemlig også se tilbage på, at der har været nogle gode aftaler mellem regeringen og Dansk Folkeparti om reduktion af støtten til vedvarende energi, og det er jo ikke, fordi hverken regeringen eller Dansk Folkeparti bryder sig om vedvarende energi, men simpelt hen fordi teknologien er så udviklet, at der ikke længere er brug for støtte på samme niveau, som der har været hidtil. Så det er jo kun glædeligt, at der bliver nogle ledige midler, som kan prioriteres anderledes. Så kan vi så gå ind i en diskussion af, om det så er forskning i endnu mere ny teknologi, som de skal bruges på. Det er i vi i hvert fald i Dansk Folkeparti indstillet på at se på, og det glæder mig, at regeringen har samme syn på sagen. ",0
1008,"Men hvis vi kigger lidt længere frem ud over 2030, er problemet jo lige præcis, at den her gasledning fastlåser forbruget af fossile brændsler i de næste 30 år. Det er jo et meget langt perspektiv. Der vil jeg gerne høre energiministeren: Helt ærligt, er det hensigtsmæssigt, at Polen skal få så stor en andel af sit energiforbrug fra fossile brændsler, fra naturgas i 2040 for eksempel, som det her jo lægger op til? Er det hensigtsmæssigt i forhold til at nå den grønne omstilling? ",1
1009,"Endnu en gang tak til fru Eva Flyvholm. Det her er hensigtsmæssigt i forhold til Polens grønne omstilling. Det er det, fordi det her er en trædesten, i forhold til at Polen kan finde en løsning, som er langt mere miljørigtig, som har en langt lavere CO 2 -belastning, og som samtidig også i forhold til at investere i vedvarende energi kan skabe ro omkring den polske energiforsyning, for det er en udfordring i Polen. Polen står et andet sted end Danmark, når det handler om energipolitik og andelen af vedvarende energi, og derfor kan det her bidrage. Jeg ved også fra min polske kollega, at Polen er meget langt fremme med planer om at supplere den her investering med investeringer i vind og måske endda også i sol og andre former for vedvarende energi. ",0
1010,"Tak for det. Vi vil se frem til at få tidsplanen. Det er jo vigtigt at have klart. Men jeg synes bare, at det for mit vedkommende er ude af proportioner, at så mange mennesker bliver udsat for gener på grund af rørledningen, når det netop ikke på længere sigt kommer til at være en bæredygtig energikilde. Jeg anerkender fuldstændig det, ministeren siger med, at det lige nu er en forbedring i forhold til kul, men vi snakker altså om en investering, der rækker mere end 30 år ud i fremtiden, og det her vil simpelt hen fastholde Polen i et fossilt energiforbrug, som ikke hjælper os i mål i forhold til den grønne omstilling, vi skal have, og som er en stor gene for rigtig, rigtig mange borgere i de kommuner, der bliver berørt. Det synes jeg vi skulle have gjort anderledes. ",0
1011,"Man kunne have konstrueret det på hundrede andre måder, så det havde fået et eller andet formål ud over at forgylde de rigeste. Man kunne have skåret det til, så det for eksempel er dem med en indkomst under et eller andet beløb, der kan bruge det her. Vi kunne have skåret det til, så det havde en social profil. Det kunne være blevet skåret til, så det hjalp den bundne opgave, som vi har, nemlig en grøn omstilling. Eller det kunne have været en anden samfundsmæssig gevinst, man kunne have fået ud af det her. Intet af det er der her. Det eneste er bare, som herre Rune Lund fra Enhedslisten sagde, at det er den allerallerrigeste del af befolkningen, det her kommer til gode. ",0
1012,"Altså, jeg er nødt til at fastholde, at den rapport jo også siger, at der er potentiale, altså akkumuleret 14 millioner tons i 2030. Jeg spørger igen, ministeren nævnte det selv: Kan man gøre noget på foderområdet? Ja, det kan man. Ved man allerede noget om, hvad man skal gøre? Ja, det ved man. Skulle vi så ikke komme i gang med det? Det kan man jo godt gøre, samtidig med at man forsker i, hvad der ellers skal ske. Ministeren nævner selv handelsgødningen som en udfordring. Lattergassen derfra er jo 9 procent af landbrugets samlede drivhusgasudledninger. Så jeg kunne godt tænke mig at høre: Er det rigtigt forstået, at ministeren ikke mener, der er noget, vi kan gøre på nuværende tidspunkt i forhold til landbruget, andet end at skyde dyrene? ",0
1013,"Som jeg sagde før, er der mange forhold, der spiller ind, teknologiudviklingen blandt andet Men med det her er der sendt et klart og tydeligt signal til bilindustrien – ikke bare fra Danmark, men også fra en række andre europæiske lande – at man vil lavemissionsbiler, elbiler, hybridbiler, biler, som kører på biobrændstof, og i det hele taget biler med et lavt energiforbrug. Jeg tror, det er vigtigt, at vi sender det klare og tydelige signal. Så er det klart, at der da vil blive behov for løbende at vurdere og tilpasse den her indsats, men uanset hvad vi gør i Danmark, tror jeg ikke vi alene kommer til at drive udviklingen af det her. Vi kan lægge et pres på bilindustrien, og det gør vi. ",1
1014,"Tak for spørgsmålet. Datacentrene er både en chance og en mulighed og også en udfordring for os. Jeg er bestemt ikke afvisende over for, at der bliver brug for yderligere udbygning med havvind frem mod år 2030. Jeg har også i den dialog, jeg har haft med ejerne af datacentrene, klart indikeret over for dem, at hvis man ønsker at placere sig i Danmark, har man også et ansvar for at håndtere den mængde af grøn strøm, som man modtager på det enkelte center, og herunder også at kunne og burde investere i udbygningen med vedvarende energi, og det ved jeg også flere af centrene har fokus på. ",0
1015,"Tak til herre Jens Joel. Jeg skal nok presse på for, at herre Jens Joel får det pågældende svar så hurtigt som overhovedet muligt. Når jeg svarer på spørgsmål, svarer jeg jo efter den bedste viden, jeg har på det pågældende tidspunkt. Og det er klart, at den meget, meget varme sommer jo betød, at der var lange perioder, hvor vindmøllerne stod stille og der var brug for import af strøm for at sikre forsyningssikkerheden. Det er jo klart, at når man skal importere strøm, er der mulighed for, at den strøm, man importerer, ikke nødvendigvis er baseret på vedvarende grøn energi. Det var den ikke for en dels vedkommende, og det betød så for det enkelte år, at der var en stigende CO 2 -udledning. ",0
1016,"Jeg er glad for, at borgerne i Hvidovre har et godt liv og kan se nogle vindmøller, som er med til at producere deres energi. Nu blev der nævnt i det forslag til vedtagelse, som ordføreren læste op, at man blandt andet fremhævede det her med 55 procent vedvarende energi i 2030. Nu har vi jo en rapport fra Klimarådet som gør opmærksom på, at kommer de her datacentre, er vi sådan set nødt til at udbygge med to ekstra, store havvindmølleparker. Jeg kunne godt tænke mig at høre ordførerens holdning til at leve op til de 55 procent VE i 2030, som bliver fremhævet i forslaget til vedtagelse, og om ordføreren så er med på, at der skal bygges to ekstra havvindmølleparker inden 2030. ",1
1017,"Tak for spørgsmålet. Jeg glæder mig også til på tirsdag og håber jo, at vi når at få endnu en god samtale om Viking Link og andre energipolitiske aspekter. Regeringen tager klimaudfordringen ganske alvorligt – det skal der ikke herske tvivl om – men jeg noterer mig også med den redegørelse, som FN's klimapanel kom med i sommers, at de helt klart og tydeligt siger, at der er brug for at handle, men at der stadig væk er tid at handle i, og at der stadig væk, hvis man ellers får hele verden med og får gjort en indsats, også er mulighed for at imødegå de alvorlige konsekvenser af klimaforandringen og holde temperaturstigningen på 1,5 grader. ",1
1018,"Jeg forstår godt, hvorfor herre Morten Østergaard lige tager det her op, for jeg oplever også, at DF måske bruger coronakrisen lidt til at forsøge at reducere på CO₂-målsætningen. I hvert fald sagde herre Morten Messerschmidt her den anden dag i salen, at man burde reducere udledningstallet til 60 procent Og der vil jeg bare minde DF om, at når vi er færdige med coronakrisen, vender vi os mod en anden krise, som også er dybt, dybt seriøs, og det ville være utidigt at begynde at udnytte coronakrisen til at sige, at vi skal reducere CO₂-målet, i forhold til den næste krise, der venter os, som jo er en krise, hvor vi for så vidt er forbi point of no return – nu er det damage control. Så derfor vil jeg bare sige: Lad være med at udnytte coronakrisen til at reducere CO₂-målet i 2030. ",1
1019,"Til valget gav befolkningen os et meget klart mandat. Brems klimaforandringerne, lav handling, gør noget nu. Og det gør vi ikke, hvis ikke vi kigger længere end ud over vores egen næsetip. Det synes jeg også ministeren har anerkendt i sit svar. Det er jeg rigtig glad for. For vi kan jo være stolte af meget i Danmark – af vindmøller, varmepumper, fjernvarme, alt det gode, vi gør og eksporterer. Men vi har altså også et aftryk ude i verden, som har været alt for usynligt, og som er meget større. Derfor vil jeg også spørge ministeren her til sidst: Hvornår kommer vi i gang med de forhandlinger om det internationale spor, om vores aftryk ude i verden? Det er jo noget, der virkelig haster, for som jeg tidligere har berettet, er de udledninger virkelig betragtelige. ",0
1020,"Tak. Jeg vil gerne spørge ministeren: Er ministeren enig i, at dansk landbrug skal tage ansvar for den enorme drivhusgasudledning, der er forbundet med Danmarks import af soja til grisefoder fra Sydamerika, og som Københavns Universitet netop har vist er 60 procent højere end den udledning, landbrugserhvervet samlet set har herhjemme hvert år, og er ministeren enig i, at der også skal tages hånd om denne udledning, når der skal forhandles en klimahandlingsplan for landbruget, og at anbefalingerne fra Klimapartnerskabet for Fødevare- og Landbrugssektoren til reduktion af drivhusgasser dermed ikke er dækkende? ",0
1021,"Tak for det svar. Det er jo fuldstændig rigtigt, at nulemissionszoner ikke var en del af betænkningen, men om ikke andet synes jeg, det kunne være interessant at kigge nærmere på muligheden for at indføre det og også komme i dybden med den idé. For når ministeren nu synes, det er en spændende idé og sådan, kunne det være fedt at få det overblik, som ministeren synes man mangler, for så kunne det jo være, at vi kunne træffe de beslutninger. Og ja, det er fuldstændig rigtigt, vi er ret utålmodige i SF i forhold til det her, så jeg håber, der snart sker noget mere på det her område. ",0
1022,"Tak for det. Nu forholder jeg mig jo til det beslutningsforslag, der ligger, og dermed også den idé, der er i forhold til nulemissionszoner dér, og der kan jeg jo bare konstatere, at der stadig er rigtig mange spørgsmål. Derfor vil jeg heller ikke stå og afvise en netop spændende idé, hvis det er sådan, at man kunne finde en god model for det. Det er også bare for at sige, at vi i Socialdemokratiet helt fra starten af, hvor det her har været præsenteret som en tanke, har haft en række spørgsmål. Og det har vi så fortsat, men jeg er også meget indstillet på, hvis forslagsstilleren eller andre har gode eksempler fra andre byer eller andet, man kan kigge på, at vi så kan gøre det sammen. ",0
1023,"Det er egentlig bare for at gøre herre Marcus Knuth opmærksom på, at Det Konservative Folkeparti jo indgår i flertallet omkring indretningen af miljøzoner i Københavns Kommune, altså i det ændringsforslag, som vi har vedtaget, til Københavns Kommunes kommuneplan. Det er rigtigt, at De Konservative ikke deltager i det flertal, der har lavet et ændringsforslag omkring nulemissionszoner, men altså i det andet. Og jeg vil ikke sådan udvikle en større polemik, når miljøordføreren ikke er her, men bare gøre opmærksom på, at der altså er en undren over, at man i Københavns Kommune stemmer for noget egentlig tilsvarende, bortset fra – erkendt – det med nulemissionszoner, men at det gør man tilsyneladende ikke i Folketinget. ",0
1024,"Tak. Nu fører ordføreren jo selv debatten ind på, hvorvidt vi skal spise mere plantebaseret i Danmark. Nu er Danmark jo det land i verden sammen med Bangladesh, som har det største landbrug. Sidst jeg tjekkede tallene, var det 60 procent af Danmark, der er dækket af landbrug, og det var 80 procent af det, vi producerer, som vi fylder i dyr – altså giver dyr at spise, så vi senere kan spise deres kød. Og lige præcis kødproduktionen er en af de allerallerstørste CO₂-syndere, vi overhovedet har. Nu kommer spørgsmålet: Mener ordføreren, at vi kan nå den målsætning om at reducere CO₂-udledning med 70 procent i 2030, en målsætning, Venstre selv har skrevet under på, hvis vi fortsætter med at spise lige så meget kød, som vi gør nu? ",0
1025,"Nu er der jo mange ting, som resulterer i dårligere biodiversitet, men den animalske produktion er en af de meget, meget store faktorer. Det er der ingen som helst tvivl om. Så jeg synes ikke rigtig, det er noget argument. Så må jeg også skuffe ordføreren, for jeg trækker altså ikke i land i forhold til det med turisme. Jeg siger bare: Selvfølgelig kan der godt både være turisme og en svinefabrik, men nogle gange kommer svinefabrikkerne altså og spænder ben for en udvikling, man gerne vil have i en kommune. Det kan være turisme, men det kan også være mange andre ting, og det synes jeg er et problem. ",0
1026,"Tak for det. Jeg vil godt følge lidt op på der, hvor herre Henning Hyllested slap. Venstre siger, at biler og veje også er grønne. Det har jeg lidt svært ved at følge. Jeg kan sagtens følge, at fremtidens biler er grønne – så langt kan vi sagtens følges ad. Men at biler og veje  er  grønne, er glædelige nyheder for mig. Kan herre Kristian Pihl Lorentzen i forlængelse af den udtalelse måske sige noget om, hvornår den sidste dieselbil og benzinbil er skrottet, og hvornår vi kun har nulemissionskøretøjer på vejene? For det er i SF's optik der, hvor biler og veje er grønne, og som jeg forstår branchen, går der immer væk lidt tid endnu, før vi når dertil. ",0
1027,"Okay, men som jeg forstår Venstres ordfører nu her, kan vi godt være enige om, at det skam langtfra er alle biler i dag, der er grønne. Det er først noget, Venstres ordfører ser ude i fremtiden. Og det bringer mig lidt til mit næste spørgsmål, for det ligner ikke Venstre at lave usikre investeringer, og når nu vi ikke ved, hvornår alle bilerne er nulemissionsbiler, altså hvornår de alle sammen er grønne, var det så ikke en idé at investere i kollektiv transport, i cyklisme, i de her transportløsninger, som vi ved er grønne, som vi ved hvordan vi gør grønne, og som vi ved hvad det koster at gøre grønne? Det tænker jeg er en stensikker investering. ",0
1028,"Altså, mit og Radikale Venstres hovedstandpunkt er, at vi ikke skal have for mange nye puljer, men at vi skal bruge de puljer, der eksisterer, til innovation og projekter inden for grøn omstilling og grøn forskning. Dem skal vi have øget, og det skal være inden for de eksisterende puljer, hvor der er udmærkede muligheder inden for Innovationsfonden. Og det er ligesom vores tilgang, at når vi får øget og forhåbentlig puttet endnu flere penge ind dér, kan også 5G-forskning og grønne initiativer ad den vej vinde fremme. ",1
1029,"Kunne ministeren uddybe, hvad det er for nogle grundlæggende principper, som vi ikke skal gå på kompromis med, i forhold til hvad kommunerne kan gøre? Altså, som jeg ser det – men nu er det jo også mig, der har stillet forslaget – giver det her mulighed for grøn omstilling, det giver borgerne i de her områder uden for de større byer en stabil og driftssikker løsning og også en løsning, hvor de ikke skal af med rigtig mange penge på en gang, for det er jo velkendt, at man ikke kan låne ude i landdistrikterne. Så hvad er ministerens svar til de borgere, som har svært ved at finansiere det her ude i landdistrikterne, og som vi jo alle sammen har en klar forventning om skal erstatte deres oliefyr? ",0
1030,"Vi handlede i Venstre jo netop helt konkret på det, for i stedet for at gøre det på de her arealer, hvor der på mange af dem er en ganske lav naturværdi, så gjorde vi nogle andre tiltag: mere urørt skov, mere skovrejsning og en række andre initiativer, også på biodiversitetsområdet. Det er da præcis det, jeg så også vil opfordre miljøministeren og regeringen til at gøre, når det nu er, at spørgsmålet her igen kommer op. Men igen: Jeg får ikke rigtig svar på, om ministeren vil tage op til fornyet overvejelse at give en konkret erstatning til de landmænd, som bliver ganske alvorligt ramt i den her situation. De bliver jo direkte frataget nogle af deres driftsmuligheder. Det er jo en indgriben i den private ejendomsret, og det er et godt grundlæggende princip at erstatte det i Danmark. ",0
1031,"Tak. For at brede den samme sag lidt ud til resten af verden har jeg mit sidste spørgsmål her: Kan statsministeren bekræfte, at regeringen vil presse på, for at Europa-Kommissionens genopretningspakke bliver så grøn som mulig? Vil regeringen for eksempel presse på, for at Kommissionens foreslåede taksonomi for bæredygtige investeringer bruges til at sikre, at genopretningen bliver tilstrækkelig grøn, eller for eksempel at man bruger eksklusionslisten fra Kommissionens forslag til Fonden for Retfærdig Omstilling, som udelukker investeringer i fossil energi? Det var et spørgsmål med højt lixtal, så hvis statsministeren vil have det igen, kan vi tage det en gang mere. (Formanden ( Henrik Dam Kristensen ): Der er ikke tid til det.). Nå, der er ikke tid til det. ",1
1032,"Jeg tror, det er en forkert måde at stille tingene op på. Jeg tror, at SAS visionært og klogt har vurderet, at det at være foran i klimaindsatsen ikke er noget, der skader ens konkurrenceevne. Det er noget af det, der giver tillid hos forbrugerne. Det er i øvrigt også noget af det, som kan føre til færre udgifter. Hvis man eksempelvis bruger mindre brændstof, så bruger man også færre penge på brændstof – for nu at tage et eksempel. De garantier, vi har givet SAS sammen med den svenske regering, og som Folketinget har godkendt i Finansudvalget, har ikke haft krav om, at SAS skulle gå ind med nye miljøtiltag, og jeg opfatter egentlig de udtalelser, der er kommet, som en opbakning til, at SAS allerede nu er et meget grønt selskab. ",0
1033,"Tak for det. Er ministeren enig i, at der er brug for en biodiversitetslov, der ligesom en klimalov skal være en rammelov, der forpligter og presser den til enhver tid siddende regering til at arbejde aktivt og målrettet for at nå målsætninger om, hvor meget plads der skal afsættes til vild natur (naturzone) både på land og på havet, og er ministeren enig i, at det er vigtigt, at vi får en biodiversitetslov på plads, inden forhandlingerne om en biodiversitetspakke går i gang, således at man i forhandlingerne om en biodiversitetspakke kan fokusere på de konkrete initiativer, der skal sikre, at målsætningerne nås? ",0
1034,"Det er klart, at det selvfølgelig er noget af det, der er meget vigtigt med vores natur- og biodiversitetspakke, som desværre også er blevet påvirket af den nuværende situation. Vi skulle have haft et stort naturtopmøde her i foråret, som i første omgang er blevet udskudt, men hvor der netop er behov for, at vi nu får sat os sammen og får kigget på de mere end 350 forslag, der er kommet ind bredt set fra rigtig mange på det her område, og at vi får talt om både nuancerne, de dilemmaer, der kan være, men at vi selvfølgelig også får sat skub i alt det, som jeg egentlig oplever at spørgeren og jeg er meget enige om. ",1
1035,"Tak. Ja, lige nu står vi jo i en krise, som er meget pludselig. Vi kunne ikke have forudset for bare et halvt år siden – tror jeg – at vi ville stå i en coronakrise som denne. Men der er jo en naturkrise, som vi har forudset i mange år, og som jeg i virkeligheden mener at det her Folketing med et tidligere flertal i høj grad har ignoreret. Det må vi ikke gøre. Det er også derfor, jeg mener, at vi skal have lavet en biodiversitetslov som ramme, som skal have 25 procent som mål for, hvor meget areal vi skal have på landet og havet, helhjertet til natur. ",1
1036,"Jeg deler fuldstændig spørgerens – kan man sige – ærgrelse over, at der ikke er sket mere. For vi har fået rapport efter rapport på naturområdet, hvor vi kan se, at det går den forkerte vej, at naturen ikke har fået det bedre i de sidste mange år, og at der virkelig er behov for, at vi gør en politisk indsats her. Det har vi heldigvis i fællesskab forpligtet os til at vi vil gøre, og jeg lytter selvfølgelig også meget gerne til de ønsker og ideer, som Enhedslisten har, når vi skal i gang med hele det arbejde om en natur- og biodiversitetspakke. ",1
1037,"Tak. Jeg prøver at se, om ikke jeg kan gøre det lidt kort, for jeg synes egentlig, der er redegjort ret fint for forslaget. Men i stil med fru Mette Gjerskov fra Socialdemokratiet vil jeg tillade mig at juble lidt på drikkevandets vegne og sådan set også på naturens og biodiversitetens vegne. Jeg kan i første omgang sige så meget, at SF selvfølgelig bakker det helhjertet op, men vi kunne også godt tænke os, når vi nu får det henvist til udvalgsarbejdet, at der så blev kigget lidt på mulige forbedringer, blandt andet i forhold risikoen for pesticider uden for bnbo'er, for at se, om vi kan få indvindingsområderne med ind i kommunernes risikovurdering. Jeg skulle også hilse fra Enhedslisten og på vegne af dem sige, at de også bakker op om forslaget. Og jeg har ikke mere at tilføje. ",0
1038,"Det synes jeg er en meget hypotetisk diskussion. Der er jo rigtig mange måder, man kan realisere 70-procentsmålsætningen på. Der er mange forskellige veje, som kan tages. Så udgifterne, omkostningerne kommer naturligvis til at afhænge af, hvad det er for en vej, som vi ender med at tage imod de 70 procent Og så har vi jo netop også gjort en dyd ud af at få skrevet nogle af principperne for klimapolitikken ind i klimaloven, så det er klart, at der både skal tages hensyn til den sociale balance, men jo også til konkurrenceevne, til, at vi også kan have et sundt erhvervsliv, og til, at vi ikke blot flytter emissioner ud over Danmarks grænse og eksporterer vores forureningsproblemer til andre lande. ",1
1039,"Det var jo et både-og-svar fra ordføreren. Først blev jeg glad, fordi jeg oplevede et ja – og bagefter blev der så måske trukket lidt tilbage på det. Der er jo ingen tvivl om, at det er en stærk anbefaling fra SF, at man laver en samlet klimaakutpakke i det her forløb, som regeringen tilrettelægger, simpelt hen fordi vi jo også har brug for, at der ikke bliver lavet nogen investeringer i den fossile fremtid, når vi er i gang med at rykke Danmark mod en grøn fremtid, så man på den måde jo faktisk vil fordyre den grønne omstilling, hvilket jeg oplever at regeringspartiet synes ville være skidt. For vi deler alle sammen den ambition, der også står i klimaloven, nemlig at det skal være en omkostningseffektiv omstilling. ",0
1040,"Tak for det. Først vil jeg egentlig bare kvittere for, at ordføreren står så klart fast på det 70-procentsmål, vi i fællesskab har aftalt. Det var jeg meget glad for at ordføreren startede med at sige. Så vil jeg gerne tage lidt forskud på de diskussioner, vi jo skal have i forbindelse med de handleplansforhandlinger, der kommer snart. Klimarådet har jo for nylig i deres rapport anbefalet, at vi indfører en CO₂-afgift for Danmark – en CO₂-afgift, som jo vil bevirke, at virksomheders produktion kommer til i langt højere grad at koste, hvad udledningen egentlig påfører klimaet. Derfor vil jeg gerne høre: Hvor stiller Venstre sig i den diskussion? Synes Venstre, det er en god idé, at man laver en sådan CO₂-afgift? ",1
1041,"Ja, det mener jeg. Det er derfor, vi gør det. Men det mener jeg jo også er, fordi det – det står der også, og det er vi meget glade for kom med i loven – skal følges af en global strategi, både en global strategi for, hvordan man kan gøre det de steder, hvor vi sidder med, men også en global strategi for, hvad danske virksomheder kan gøre rundtomkring i verden. Jeg tror jo egentlig på, at 70-procentsreduktionen er en lidt uambitiøs målsætning. Jeg så gerne, at den havde været på 1.000 eller 2.000 procent – eller måske endnu højere – for jeg tror, det er den udledning, som danske virksomheder kan være med til at vi reducerer rundtomkring i verden, når Vestas tager ud, når Novozymes tager ud, når Danfoss tager ud. ",1
1042,"Tak. Jeg anerkender til fulde, at Danmark er et lille land med en lille udledning globalt set, men det betyder ikke, at vores handlinger ikke har store konsekvenser. Vi er et rigt land og et land, der bør være et foregangsland for andre. Det har vi været historisk. Investeringer i vedvarende energi er noget, Danmark har bidraget til at give hele verden, og det er jo lige præcis det, som jeg håber at dansk politik vil bidrage med i den kommende periode i Folketinget, netop med påvirkning på globalt politisk plan, og det er det, jeg regner med den her klimalov kan, og jeg synes faktisk allerede, det har været bevist i de omtaler, den har fået rundtomkring i verden, og det pres, den også har lagt på klimapolitikken rundtomkring. ",1
1043,"Jeg synes nogle gange, de asiatiske lande bliver lidt en syndebuk i den her klimadiskussion. Der er jo ingen tvivl om, at der bliver udledt meget, men jeg læste den anden dag, at Indonesiens udledninger faktisk er ved at falde nu, fordi man netop er begyndt at investere massivt i vedvarende energi. Så det viser jo, at der  er  udvikling rundtomkring i verden. Så vil jeg sige: Ja, vi skal investere mere i at hjælpe andre lande til at omlægge deres energisystemer også. Det synes jeg ikke er naivt, men det er klog politik, og jeg er sikker på, at det, vi vedtager i dag i Folketinget, også vil påvirke, hvordan man rundtom i verden kommer til at arbejde med klimapolitik – med Danmark som foregangsland. ",1
1044,"Det kan jeg bekræfte, og jeg er faktisk rigtig stolt over, at vi sammen med SF, Alternativet, Konservative og alle andre partier, der er med i klimaaftalen, har lavet en global strategi. For det er rigtigt, at Danmarks klimaaftryk på verden er minimalt, men der er jo også et aftryk i forhold til vores import og eksport. For nylig kom det jo frem, at udledningen fra den soja og palmeolie, vi importerer fra Amazonas, er lige så stor, som udledningen fra personbiler i Danmark alene. Så jo, jeg er rigtig stolt over, at vi netop også forholder os til det globale perspektiv i klimaloven. ",1
1045,"For at blive i sporet om netop Kina og dansk effekt på Kina, kan ordføreren så bekræfte, at Danmark netop har et myndighedssamarbejde med den kinesiske regering om at reducere klimaaftrykket fra den kinesiske energiproduktion, så man går over på vedvarende energi i stedet for kul og på den måde jo faktisk bruger den gode danske erfaring, der er fra energiplanlægning i Energistyrelsen, ude internationalt og på den måde kan nedbringe klimaaftrykket fra Kina? ",1
1046,"Der er ikke nogen tvivl om, at 70-procentsmålsætningen er den, vi har kæmpet benhårdt for ville lykkes. Det gjorde vi ved forhandlingerne om forståelsespapiret, og nu står vi i dag med en klimalov. Ja, jeg ønsker, at vi skaber grønne arbejdspladser i Danmark, men jeg vil samtidig også sige, at jeg også synes, at vi skal have en CO₂-afgift, og den kommer til at koste noget for nogle virksomheder. Det vil jeg ikke stå her og lyve om. Det mener jeg, og det gør jeg med åbne øjne, men det er, fordi jeg synes, at CO₂-udledning skal koste betragteligt mere for dem, der udleder meget. ",1
1047,"Jeg har svært ved at forestille mig, at den måde, vi laver en grøn omstilling på, i sig selv skal skabe konjunktursvingninger. Det har jeg ikke nogen formodning om. Jeg tror, det kan gøres på en måde, hvor det ikke bliver resultatet, så jeg kan ikke se, hvordan det spørgsmål skulle være relevant. Men uanset om konjunkturerne svinger op eller ned, står vi jo med en udfordring, der skal løses, vi står med en opgave, der skal løses, og som økonomer faktisk også har peget på er billigere at håndtere end ikke at håndtere, for der kommer også en pris med klimatilpasning og alt muligt andet. ",0
1048,"Tak. Jeg køber gerne en lottokupon sammen med Mette Abildgaard snarest. Jeg vil også spørge til en anden ting, for ordføreren og jeg er også begge ordførere for miljø og natur, og det er noget, som jeg også ved ligger ordføreren meget på sinde; og der står jo heldigvis, at Klimarådet også skal tage det ind som hensyn. Men jeg kunne bare godt tænke mig at høre, hvad ordføreren tænker om at lave en sammenhængende politik i Danmark, som både tager hensyn til biodiversiteten, som jo også er klemt, altså naturen er klemt, og klimaet. ",0
1049,"Jeg ser helt grundlæggende ikke den modsætning. For nylig holdt jeg et møde med Landbrug & Fødevarer, og det var interessant at høre fra dem, at de, ud over at anerkende, at de har et ansvar for at bidrage til reduktioner, også ser et kæmpe økonomisk potentiale i det her. De siger, at hvis de kan være dem, der kommer først med det, der skal tilsættes foderet, som nedbringer udledningerne fra det, så ser de et kæmpe potentiale for at eksportere det til resten af verden på samme måde, som man har gjort med andre former for grøn teknologi, fjernvarme og så videre Så jeg ser på alle mulige måder et interessant økonomisk perspektiv i det her. ",1
1050,"Så forstår jeg det ikke helt, for hele formålet med den her lov er, at vi skal være foregangsland for resten af verden, så de skal følge os. Jeg går ud fra, at ordføreren heller ikke mener, at det, at vi reducerer vores udledning i Danmark isoleret set med 70 procent, har den fjerneste betydning for klodens temperatur og den samlede CO₂-mængde. Så mener ordføreren virkelig, at vi kan være et foregangsbillede, hvis vi reducerer vores levestandard? Tror ordføreren, at eksempelvis Kina, Indien og fattige lande vil følge os, hvis det er konsekvensen? ",0
1051,"Jamen regeringen har været meget klar: Vi står sammen med Sverige, Østrig og Holland som de budgetrestriktive. Man skal jo huske på, at de penge, vi bruger i EU-budgettet, skal bruges fornuftigt – blandt andet til grøn omstilling – og der er bestemt plads til forbedring, når man ser på, hvordan nogle ting foregår i EU. Hvis man skal bruge flere penge på budgettet, er det jo så penge, vi ikke kan bruge herhjemme. Det er også baggrunden for, at vi sammen med ... (Den fungerende formand  (Annette Lind): Tak til finansministeren!) Nå. ",1
1052,"Jeg er ærlig talt noget overrasket over, at vi ikke kan nå at drøfte, hvad der skal gælde for alternative drivmidler efter 2020, på den her side af sommerferien, og over, at ministeren ikke kan indkalde til et møde til afklaring af det her. For vi risikerer jo netop at stå i samme situation i dette efterår, hvor brændstofleverandørerne ikke aner, hvad der skal ske efter årsskiftet, før kort tid før. Derfor er mit sidste spørgsmål: Hvornår forventer ministeren, at brændstofleverandørerne ved, hvad der gælder af krav for 2021? ",0
1053,"Mødet er åbnet. I dag er der følgende anmeldelser: Lars Boje Mathiesen (NB) med flere: Beslutningsforslag nummer B 178 (Forslag til folketingsbeslutning om fremrykning af solnedgangsklausulen i lov om foranstaltninger mod smitsomme og andre overførbare sygdomme) Uffe Elbæk (UFG), Sikandar Siddique (UFG), Susanne Zimmer (UFG): Beslutningsforslag nummer B 179 (Forslag til folketingsbeslutning om indførelsen af en biodiversitetslov.) Titlen på de anmeldte sager vil fremgå af www.folketingstidende.dk (jævnfør ovenfor). ",0
1054,"Regeringen står fuldstændig fast på, at vi får et mere fornuftigt EU-budget, hvor vi for det første ikke bruger lige så mange penge, som nogle gerne vil, og for det andet bruger de penge, der er i budgettet, klogere, blandt andet på grøn omstilling og i forhold til migrationsudfordringer og andet, som Europa står med. Det kæmper vi dagligt for og i tæt koordination med andre lande. Men vores udgangspunkt er i sagens natur, at vi finder en forhandlingsløsning med de andre, og der håber vi da, at de vil lytte til vores, synes vi, fornuftige synspunkter. Det er det, vi bruger vores kræfter på. ",0
1055,"Jeg vil gerne sige meget klart om den konkrete sag, der var om Københavns Kommunes udledningsplaner, at min bekymring også gik på både vores havmiljø, men også på badevandskvaliteten. Jeg hørte første gang om sagen, da den blev bragt i medierne, det vil sige om fredagen, og om lørdagen var jeg ude og opfordre til, at man stoppede de konkrete udledningsplaner. Men det er også vigtigt at sige at det var en kommunal afgørelse og altså ikke en afgørelse, som jeg som minister kunne gribe ind over for, men det ændrer da ikke på, at jeg kan have en holdning til det. Jeg vil samtidig glæde mig over, at Københavns Kommune rent faktisk nu har sagt, at de planer nu er helt skudt til hjørne. Det var overborgmesteren ude at sige i går. Det tror jeg er ret vigtigt ",0
1056,"Tak, det er vi, hundrede procent. Min gode kollega Jacob Jensen udtalte det så præcist i Berlingske i sidste uge: »Udgangspunktet må være, at vi ikke skal lukke spildevand urenset ud i vores natur, men det er ikke nok at sige, at det må kommunerne tage sig af. Det bliver vi nødt til at have et samlet overblik over.« Problemet er jo netop, at vi ikke har et samlet overblik. Det sker mange steder, og det er umuligt at kontrollere. Det vil jeg blot opfordre ministeren til at tage fat i, og derfor vil jeg afslutningsvis spørge ministeren, hvad ministeren vil tage af nationale initiativer for at sikre dansk miljø og biodiversitet mod spildevandsudledning. ",0
1057,"Det, som vi for få dage siden har aftalt med Kommunernes Landsforening, er, at vi startende fra næste år skal bruge 500 million kroner mindre på eksterne konsulenter ude i kommunerne, stigende til 1 milliard kroner mindre, når det er fuldt indfaset. Det er da en kæmpe mulighed for, at man ude i kommunerne kan prioritere de penge til noget, der er vigtigere end konsulentrapporter, nemlig for eksempel pleje og omsorg for vores ældre, bedre skolegang for vores børn og en grøn omstilling. Så det synes jeg giver utrolig god mening, og det var jeg meget glad for at vi kunne aftale med kommunerne. ",0
1058,"Som sagt tror jeg, det er fornuftigt, at vi holder fast i, at vi vil have muligheden for at lave omlægninger på skatte- og afgiftsområdet, fordi vi står over for nogle meget vanskelige udfordringer, eksempelvis i forhold til klimaforandringer. Jeg tror, det ville være ufornuftigt at sige, at ingenting må ændre sig nogen sinde. Men jeg kan bare sige meget klart, at vi ikke har nogen planer om skattestigninger. Det, vi har brug for i øjeblikket, er at prioritere en genstart af dansk økonomi, at lave investeringer her og nu, så vi på den lidt længere bane har nogle sunde virksomheder, som betaler skat, så har vi råd til at prioritere den velfærd, som vi er enige med eksempelvis Enhedslisten om at vi skal. ",1
1059,"Det lyder så godt med alle de der grønne, grønne holdninger, som alle partier pludselig har, men her står vi nu i dag i salen med et forslag, som er grønt, og hvad sker der så? må man spørge Venstres ordfører. Vi ved jo godt, at en grøn omstilling kræver ofre af alle i Danmark – det kommer det til at gøre. Og ved det første forslag, der kommer, løber man fra de grønne løfter. Jeg kan overhovedet ikke se, hvad problemet er. Der er en lang, lang overgangsfase, hvor man kan tilpasse sig i den her sag. Handler det ikke bare om, at Venstre kun er grønne på papiret, men når det kommer til lovforslag i Folketingssalen, er det slut med det grønne? ",0
1060,"Realiteterne er jo, at det her handler om at undgå forurening. Hvis vi pålægger virksomheder særlige krav om udledninger eller andet, giver vi dem ikke erstatning. Her har vi taget fat i nogle af de arealer i landbruget, som de har mindst brug for. Vi har taget fat der, hvor de har mindst brug for dem. Og så har vi ovenikøbet sagt, at hvis der er enkelte, som bliver særlig hårdt ramt, får de erstatning, eller også får de dispensation. Der er de muligheder, som Venstre efterlyser, så det er bare med at komme ind i den grønne kamp. Jeg synes, I skulle trykke på den grønne knap, når vi skal stemme om det her forslag. ",1
1061,"Der manglede ordføreren så lige at nævne, at det var, fordi man ikke ville give opgive nogen af de tåbeligheder, der stadig væk ligger i Togfonden DK, men det er jo sådan, at man altid nævner det, man gerne vil nævne, og så glemmer man behændigt alt det, der ikke er så fint i kanterne. Det ændrer bare ikke på, at Socialdemokraterne altså er gået til valg på at gennemføre nogle investeringer i den danske infrastruktur. Ordføreren siger, at det har noget at gøre med, at vi skal have CO 2 -udledningen nederst Det er da rigtigt, men det ændrer jo ikke på, at der er et vedligeholdelsesefterslæb både på jernbanenettet, på vores motorveje og på vores landeveje. Alle mulige steder er der et vedligeholdelsesefterslæb, og det har ikke noget med CO 2  at gøre. ",1
1062,"Det er sådan, at ud af det olieforbrug, vi har i dag, er der en forsvindende lille del, som ikke går til for eksempel transport eller lignende, så det er en meget, meget lille andel, der vil gå til for eksempel smøringsolie. Så er der jo samtidig virksomheder, der faktisk arbejder med at tage plast og bryde det tilbage til olieformen igen. Så derfor er der selvfølgelig brug for også at udvikle teknologier, som udvikler nye brændstoffer, som er flydende, og som kan erstatte den olie, vi kender. Så det er måske lige i overkanten at sige, at så er det bare skifferolie eller skiffergas, der er alternativet. ",0
1063,"Jeg hører godt, at der er nogle, der mener, at det er helt slut i 2050. Og hvis det er det, er der jo heller ikke nogen, der har noget behov for det, og så kan det jo ikke sælges, og så vil det jo dø af sig selv. Jeg tror ikke, det går sådan. Jeg tror, at det tager lidt længere tid, end nogle regner med, inden vi kan undvære olieprodukterne. Det er jo ikke bare til brændstof, vi bruger det; vi bruger det også på mange andre områder. Men det synes jeg vi skal tage en debat om og diskutere. ",0
1064,"Lovforslaget skal overordnet sikre, at dansk lovgivning er i overensstemmelse med elmarkedsforordningen, og udmønter også dele af PSO-aftalen. I SF mener vi, det er vigtigt, at der er balance i elsystemet, da det er en måde at fremme vedvarende energi på, men også, at der samtidig er mulighed for, at man undtager mindre leverandører til nettet fra balanceansvar. Derudover er vi også meget tilfredse med, at man udvider muligheden for at tage hensyn til forskønnelse i forhold til transmissionsnettet. Så SF støtter lovforslaget. ",0
1065,"Tak. Flere ordførere har jo været inde på, hvad det er for en god pose blandede bolsjer, vi behandler her. Først og fremmest handler det her om at lave en gennemførelse af dele af vinterpakken, og det er glædeligt at se det gode danske medlem af Europa-Parlamentet, som har spillet en aktiv rolle i vinterpakken, i salen her i dag. Det er vigtigt, at vi tænker sammen, når vi tænker udbredelsen af vedvarende energi, og det er jo blandt andet det, vi gør med de ændringer, der ligger her. Jeg skal ikke stå og gennemgå det hele, da det er blev gjort så grundigt af andre. Men Alternativet støtter de forskellige dele af det her lovforslag. ",0
1066,"Tak. Det her er jo endnu et af de her sådan lidt tekniske forslag med en masse forskellige delelementer. Og lige så snart vi nævner, at det jo også handler om Tyrafeltets nedlukning, kunne jeg godt stå og bruge al min taletid på at snakke om behovet for at stoppe udvinding af fossil energi, som vi også skal i Danmark, ligesom vi skal i hele verden, for at leve op til Parisaftalen. Men det her er jo først og fremmest en præcisering af gasforsyningssikkerhed og en gennemførelse af direktivet, så det vil jeg undlade og blot sige, at vi støtter lovforslaget. ",0
1067,"Det er jeg netop glad for ministeren understreger. Det er ikke, fordi vi forestiller os, at man kan blive helt fri af træbaseret biomasse, simpelt hen fordi der er lavet nogle investeringer, og fordi der er et spørgsmål om, hvad vi har at skifte ind med. Men netop det her med at få bragt mængden ned og få lavet en plan for det her og få sat en retning i energipolitikken er jo afgørende for de investeringer, der bliver lavet, alt fra borgerne derhjemme, som selv vælger en opvarmningskilde, til de store investeringer i kraftværkerne. Så hører jeg ministeren rigtigt, når han siger, at vi skal se på at bringe mængden ned? ",0
1068,"Ja, det er helt rigtigt. Men jeg vil da også godt nuancere det ved at sige, at der jo er ganske store komplikationer ved det her. Nu har vi lige lavet en fælles aftale, som skal sikre, at vi brænder mindre affald af, altså mindre plastik af. Men, okay, så skal der jo være nogle alternativer til det. Nogle steder vil man formentlig være fristet til at bruge biomasse, og der må vi jo så prøve på at lave de incitamenter og lige regulatoriske rammer, der gør, at man i højere grad vælger andre alternativer. Og så må vi for alt i verden ikke komme i den situation, at vi udfaser biomasse nogle steder, hvor det så bliver erstattet med noget, der er værre, nemlig kul eller gas. ",1
1069,"Nu nævnte ministeren fem ting, der vil indgå i den der certificering, og der er så et sjette punkt, som ministeren ikke havde med, og det er transporten af den biomasse, som jeg jo også synes er et væsentligt aspekt. For hvis man ser på, hvad der bliver importeret til Danmark, jamen så er det jo blandt andet træpiller fra USA. Den varme, man har i Randers, har i en lang periode været fra et eller andet, der var importeret fra hele Afrika, og jeg synes, det er rimeligt, at man også tager transporten ind. Synes mininisteren ikke, at det også skulle ind i certificeringen? ",1
1070,"Vi er i hvert fald indstillet på, at man skal se på udledningerne i produktionskæden og på, hvor langt man kan række det ud, og hvad det eventuelt giver af problemer, i forhold til at man kan verificere det. Det er noget af det, vi skal diskutere. Altså, fra vores side er der jo i sagens natur ingen interesse i, at vi ikke skulle lave en ordning, der er så retvisende i forhold til det globale CO 2 -aftryk som overhovedet muligt. Det er klart. At der så kan opstå tekniske problemer med, hvordan man gør det, eller at der er ting, der er nemmere, må vi jo tage i behandlingen. ",0
1071,"Jeg hørte ministeren sige, at biomassen ikke måtte blive udfaset på den måde, at vi så holdt fast i gas og kul. For et stykke tid siden havde vi en høring i Landstingssalen om biomasse og midler i det hele taget til energi, hvor der deltog en del eksperter, og hvor det blev gjort klart af blandt andet en amerikansk repræsentant, at biomassen har et langt større CO 2 -udslip, end naturgassen har. Vi har lige i øjeblikket meget, meget travlt med at få udfaset naturgassen inden 2025. For mig er det lidt forunderligt, når vi ved og får mere og mere at vide om, at biomassen CO 2 -mæssigt er langt værre end naturgassen. Så vil jeg bare spørge ministeren: Hvorfor har vi så travlt med at få udfaset naturgassen, når vi har en biomasse, som har et større udslip på den samme energimængde? ",1
1072,"Jeg har det ikke som religion, og det er ikke sådan, at det er vigtigere for mig at få naturgassen udfaset og så holde fast i en energiform som biomassen, som har et større CO 2 -udslip. Det giver jo ingen mening, at vi som politikere har så travlt med at udfase naturgassen, når vi ved, at biomassen har et meget, meget større udslip af CO 2  end naturgassen. For samfundet og for vores klima må det da være langt bedre, at vi holder fast i naturgassen, så længe vi har en biomasse, der fylder så meget, og at vi undgår at bruge så meget biomasse som overhovedet muligt. For vores regnestykke på biomassen, hvis vi nu regner det rigtigt igennem, viser, at det er endnu værre i forhold til klimabelastningen end det, vi gør i virkeligheden. ",0
1073,"Tak til Venstres ordfører for at tage – oplever jeg – meget pænt imod det her forslag fra SF. Og som ordføreren også understreger, er det jo en ramme til videre drøftelse – så tak for det. Derudover vil jeg høre, hvad Venstre ligesom tænker, når ordføreren siger, at det skal være i overensstemmelse med EU-lovgivning. Det er jo netop det her VE-direktiv, som er blevet revideret, og som blandt andet også ser på forskellige bæredygtighedskrav til biomasse. Har man i Venstre besluttet sig for, om det er minimumsniveauet i det direktiv, man går efter, eller forestiller man sig i Venstre, at man kan gå videre? ",0
1074,"Jamen tak for svaret fra Venstres ordfører. Så kunne et afsluttende spørgsmål måske være, som der også står i beslutningsforslaget fra SF, om netop det her med ambitionen om også at minimere forbruget. Det er jo – hvad kan man sige – alt andet lige nemmere at se på bæredygtighed også i forhold til mængden. Så forestiller man sig i Venstre, at man også skal bruge en mindre mængde af fast biomasse i varmeforsyningen, både den fælles og den individuelle? ",0
1075,"Vi er sikre på, at der kommer til at ske store ændringer i varmeforsyningen fremadrettet, og som jeg også sagde i min ordførertale, ser vi den her biomasse som en trædesten frem mod 2030-målene. Men biomassen får jo sikkert nogle helt andre ting at spille ind med videre, for vi kan jo bruge biomassen til måske nogle klogere ting end bare at brænde den af. Men lige nu er det det ståsted, vi har, og den teknologi, vi har. Men teknologien, tror jeg, kommer til at ændre meget her, men selvfølgelig også at vi har nogle ambitiøse mål. ",1
1076,"Det er selvfølgelig vigtigt, at den måde, man opgør tingene på, skal være retvisende. Det, der jo er udfordringen med FN's opgørelsesmetoder, er, at man kun registrerer CO 2 -udledning ét sted. Det er jo også for eksempel det, der gør, at vi i Dansk Folkeparti synes, at vi i Danmark har et af de mest klimavenlige landbrug. Men vi må ikke opgøre den mængde CO 2 , vi fortrænger, når vi eksporterer landbrugsvarer til lande, hvor CO 2 -udslippet vil være meget højere, hvis de skal producere det selv. Så vi er som sagt helt med på at se, om der er nogle fejl, hvor man simpelt hen ikke får gjort tingene op på en ordentlig måde. Men man skal bare være opmærksom på, at hver gang man trykker ind på det her system, så har det en tendens til at bule ud et andet sted. ",0
1077,"Beklager. Det skal jeg nok sikre. Et andet element af den her diskussion har jo været, at i den offentlige debat har diskussionen mest handlet om de store kraft-varme-værker og deres forbrug af træ til biomasse. Men som ordføreren sikkert også godt ved, er der jo faktisk en ret stor del af de træpiller, der bliver forbrændt i Danmark i dag, som er til individuelle forsyninger – træpillefyr. Så jeg vil bare høre, om ordføreren deler den betragtning, at hvordan vi end får skruet sådan en certificeringsordning sammen, må den gælde for alt lige fra træpillefyr til de store kraft-varme-værkers forbrug af træbiomasse. ",0
1078,"Som jeg forstår det, er det en tredjedel af biomasseforbruget, som bruges i dag i private pillefyr og affald og industri og så videre Så det er fuldstændig rigtigt, og det er jo ikke en del af den frivillige brancheaftale, som vi har i dag, og det vil vi selvfølgelig gerne se på. Men man skal passe på med ikke at bruge uforholdsmæssigt store virkemidler over for for eksempel privatpersoner, der har et pillefyr derhjemme til opvarmning af privatbolig. Der er jo forskel på, hvad vi taler om her. Så så længe der er en proportionalitet, er vi med på at se på det. Men det er ikke sikkert – det tror jeg at jeg kan sige ret åbent – at vi kommer helt frem til de samme virkemidler som Socialistisk Folkeparti. ",0
1079,"Hvis vi skal bevæge os et skridt videre, er det, jeg egentlig godt vil høre ordføreren om i forhold til det her, om ordføreren ikke tror, at der kan være en løsning, ved at man for eksempel går ind og siger, at det skal være restprodukter, der bliver brugt til træbiomasse, altså så man ligesom sikrer sig, at det ikke er den særlige meget klimabelastende faste biomasse. Det kunne også være ved at kigge på halm eller andre typer af fast biomasse, som har en meget hurtig genvækst og dermed jo også meget hurtigt har et CO 2 -optag igen. Så er ordføreren parat til at bevæge sig ud ad det spor for at undgå en for høj klimabelastning fra fast biomasse? ",0
1080,"Tak til herre Alex Vanopslagh for både at være konstruktiv i bogstavelig forstand i ordførertalen og i ånden. Jeg oplever, at der var et konkret spørgsmål i hvert fald i forhold til træpiller til brug i individuelle fyr. Tankegangen er simpelt hen at få gjort certificering lovpligtigt i forhold til alt kommercielt salg af træ til energiformål. Det vil sige, at det jo også er det, man så køber ind til sit pillefyr. Baggrunden for det er, at en ret stor del af den træbiomasse, der bliver afbrændt i Danmark i dag, altså også bliver afbrændt i individuelle pillefyr, så det er faktisk for at få hele forbruget certificeret i stedet for i dag, hvor brancheaftalen kun vedrører de store kollektive værker. ",0
1081,"Jeg tror ikke, det er helt så enkelt, men jeg deler helt opfattelsen af, at det her er en dansk kernekompetence. Det er en kompetence, som vi skal understøtte, som vi skal være stolte af. Det er også en kompetence, vi skal være opmærksomme på har en stor effekt på klimaet, på miljøet, og derfor er der en balance at finde. Den balance må aldrig nogen sinde tippe ud til den side, hvor vi skubber produktion, arbejdspladser, udledninger ud af Danmark blot for at kunne stå og klappe os selv på ryggen og sige: Nej, hvor er det blevet bedre her. For der er altså ikke sådan en kuppel hen over Danmark, som der næsten er over Folketingets formand her. ",0
1082,"Tak for det. Jeg synes jo, at herre Thulesen Dahl lidt stiller nogle falske modsætninger op. For man kan sagtens lave en ambitiøs grøn omstilling, samtidig med at den er socialt retfærdig og skaber en masse grønne jobs. Det kan man også midt i en coronakrise. Det beviste vi med aftalen i går, som jo leverer en hel masse jobs, særlig til folk, der skal producere vindmøller. Men der kommer jo også et tidspunkt, hvor det bliver svært, og hvor det kommer til at gøre ondt på nogen, nemlig dem, der forurener mest. Er Dansk Folkeparti med på at lave en CO 2 -afgift, så dem, der forurener mest, også kommer til at betale for det? ",1
1083,"Så fik jeg udtrykt mig for uklart. Det, jeg prøvede at opponere imod, er den her fortælling om, at den private sektor er det eneste sted, der bliver skabt værdi i vores samfund, og så betaler den private sektor for den offentlige. Det er jo forkert. Altså, hvis vi bare kigger få måneder tilbage, har vi jo postet milliarder fra den offentlige sektor over i den private for at hjælpe her. På daglig basis bliver danske virksomheder understøttet af et stærkt velfærdssamfund i form af gratis uddannet arbejdskraft fra offentlige universiteter, stærk infrastruktur og meget andet. Det er det, jeg opponerer mod. Men vi skal skabe vækst lige nu ved målrettede investeringer, blandt andet i grøn omstilling. ",1
1084,"Når jeg spørger ind til det her, er det også lidt i lyset af det, som herre Christian Juhl var inde på, om den her økonomiske investering fra amerikansk side, hvor man godt kan blive bekymret – når man hører, hvad det er for nogle områder, som jo netop også har en indflydelse på miljøet, klimaet og biodiversiteten – over, om det er det rigtige sted at kigge hen, når man ser på USA's track record i forhold til miljøindsats. Så er det måske ikke det helt rigtige sted at se på, hvordan man kan få opdyrke et samarbejde. Ville det ikke være noget af det, som vi egentlig kunne tage fat på at se på hvordan man kunne opdyrke? ",1
1085,"Det, der var vigtigt før, er også vigtigt efter, og det gælder da ikke mindst vores natur og biodiversiteten og kampen for det. Noget af det, der jo nok har været mest skræmmende for flest mennesker under coronaen, har været at se, hvordan, når vi mennesker trækker os tilbage fra den aktivitet, vi i øvrigt har behov for kommer tilbage, delfinerne så pludselig svømmer i mere klart vand, og man mange steder på jordkloden pludselig kan høre fugle og se natur mange steder, hvor man ikke har kunnet opleve det tidligere. Så ja, vi er bestemt villige til at arbejde videre ad det spor, vi allerede er begyndt på sammen. ",1
1086,"Nej, det kan det ikke, for det, vi skal, er jo at opmuntre til, at der skabes en innovation. Jeg tror, man skal passe på med, at den grønne omstilling skal gøre ondt, altså at det skal være dyrere at være bilejer, og at det skal være svært at bo i provinsen – alle de her ting, som vi så komme frem i går og i den politiske debat, der var efterfølgende. Der er det jo meget vigtigt, at vi er med til at understøtte de virksomheder, som kan understøtte den grønne omstilling, så de dermed også synes, det er interessant at investere i Danmark og også bruge Danmark som land til at afprøve nye måder at lave grøn omstilling på. ",0
1087,"Jeg kan sagtens følge ordføreren, og det er jo rigtigt nok, at hvis vi kigger hele vores offentlige økonomi, om jeg så må sige, igennem, er der jo indimellem elementer, som bare kommer fra en tid, hvor det jo ikke på den måde handlede om omfordeling, men handlede om at nedbringe antallet af biler og mængden af udledning, og som nu er en integreret del af vores økonomi. Og det er rigtig svært at pille sådan en brik ud uden at have noget at erstatte den med. Men det er vel egentlig det arbejde, som vi – som Anders Eldrup sagde i går – burde være gået i gang med for 10, 15 år siden. Men så må vi jo gøre det nu. ",0
1088,"Hvis det lød sådan, var det, fordi jeg ikke udtalte mig klart nok. Vi er ikke interesseret i at bruge råderummet til en grøn omstilling bredt set, og når vi ikke er det, er det, fordi det råderum, der er tilbage, hvis vi ikke udvider det med nye initiativer, nogenlunde svarer til den velfærdsudvikling, der vil være, hvis vi både gerne vil dække det demografiske træk, og jo også den velfærdsstigning, der – hvad skal man sige – sker i det civile liv, som vi også gerne ser dækket. Det er nogenlunde det, der er rum til, og derfor siger vi meget klart, at de initiativer, der skal komme inden for klima og natur og den grønne omstilling generelt, i vores optik skal finansieres ved siden af. ",0
1089,"Først tak for lektionen i, hvordan aktiemarkederne både i Danmark og i USA er skruet sammen. Jeg ved ikke, om aktiemarkedet i USA er så påvirket af, hvad vores økonomiske redegørelse siger. Men det er ikke en diskussion, vi skal tage nu, for ellers når jeg ikke at svare på det med bilerne. Jeg regner med, at det, ordføreren taler om, er, hvad SF ønsker, og ikke, hvad Eldrupkommissionen har lagt frem. Vi ønsker en afgiftsstruktur, som gør, at de grønne biler, altså lavemissions- og elbilerne, kommer ned i et prisleje, hvor almindelige mennesker kan være med. Det kan man ikke alle steder nu, og det kræver selvfølgelig en ret markant omlægning af hele vores afgiftsstruktur i forhold til i dag. ",0
1090,"Tak. Og netop grønne investeringer er jo meget, meget interessante, hvis vi for eksempel kigger på generationsskiftebeskatningen, som er på 15 procent Der sker jo det, at man der dræner virksomhedernes egenkapital for at kunne lave løn til den nye ejer, så han eller hun kan købe sig ind i virksomheder, og i og med at egenkapitalen er væk, er der jo ingen penge til at finansiere en grøn omstilling i en virksomhed. Hvad tænker ordføreren i forhold til det? Altså, vores 23.000 virksomheder skal generationsskiftes her inden for de næste 10 år, så hvad tænker man der? ",1
1091,"Ja, det skal man. Man skal for eksempel rulle nogle af de skatte- og afgiftslettelser tilbage, som der åbenlyst ikke har været råd til. Når vi står i en situation nu, hvor vi skal genoprette velfærden – vi har en ældrepleje, som ikke er der, hvor den burde være, vi oplever, når vi henter vores børn i daginstitutionen, at der ikke er nok voksne, vi kan se, at der ikke er nok lærere i folkeskolen – er det åbenlyst, at der er behov for en genopretning af velfærden. Så vi skal have en velfærd, som lever op til det fulde demografiske træk, så væksten i det offentlige forbrug følger væksten i samfundet som minimum, og derudover skal vi også investere i grøn omstilling. Det vil kræve flere penge. ",0
1092,"Det er lidt ærgerligt, men jeg hørte godt, at herre Rune Lund sagde i talen, at det handler om velfærd eller grøn omstilling. Det byrdeforhold er der selvfølgelig, og når man er et parti, som kalder sig både rødt og grønt, kan man jo så komme i nogle dilemmaer: Skal man vælge det røde, eller skal man vælge det grønne? Og så kan jeg desværre forstå, at Enhedslisten i valget mellem at være rød eller grøn i forhold til at udbrede grønne biler altså vælger at være rød, fordi vi  skal  have, synes Enhedslisten, nogle ordentlige afgifter på det at købe en grøn bil, når vi kommer lidt ud i fremtiden – desværre. ",0
1093,"Den her regering er dybt optaget af at bekæmpe arbejdsløsheden og også af at bekæmpe klimaforandringer, og i det omfang, vi kan bruge de 9,2 milliard kroner på en måde, som sætter gang i dansk økonomi og sikrer den grønne omstilling, så er vi i den grad med på det. Det har jeg også sagt så mange gange, at jeg vil håbe, at det nu også begynder at rodfæste sig hos de partier, som forhåbentlig vil være med til at tage et ansvar. Jeg siger så også bare, at der kan være dele af dansk erhvervsliv, som vi også har brug for at understøtte, som ikke nødvendigvis er inden for grøn teknologi, men som også har vigtige arbejdspladser til gavn for det danske samfund. ",1
1094,"Det blev så alle gode gange fire, at spørgeren siger, at ministeren ikke bliver konkret. Så bliver jeg endnu mere konkret: Jeg sagde iblandingskrav. Det kan vel ikke blive ret meget mere konkret. Men lad nu det ligge. I forhold til landbruget er det klart, at det står i forståelsespapiret, at der skal laves et bindende mål for landbrugssektoren i Danmark. Det tror jeg er vigtigt, for i den forrige regerings tid blev der desværre intet gjort for at nedbringe landbrugets udledning af CO 2  og andre drivhusgasser. Det siger sig selv, at skal vi nå op til regeringens ambitiøse mål om 70 procent, skal landbrugssektoren selvfølgelig også levere. ",1
1095,"Jeg er fuldstændig enig i ambitionen. Det, som er min opgave i foråret, er at lave en national strategi for bæredygtigt byggeri og sørge for, at vi får indtænkt alle de store ambitioner, vi har, både i forhold til klimaspørgsmål, i forhold til genbrug af materialer, i forhold til biodiversitet og i forhold til spørgsmålet om indlejring af CO 2  i de enkelte bygningsdele. Alle de spørgsmål skal jo munde ud i en samlet strategi, og det er selvfølgelig i samarbejde med dem, der bygger til daglig. ",1
1096,"Men det er også derfor, jeg siger, at lige så gerne som jeg vil have en dialog med Folketingets partier – og jeg håber også, vi bredt kan nå en enighed, også på det her område – så er det også vigtigt for mig at sige, at jeg heller ikke tror, at vi en til en er enige. For jeg er meget optaget af, at vi passer på naturkvaliteten i vores vandløb, og der synes jeg ikke, balancen har været god nok, når vi ser tilbage på de seneste år. Men jeg er da fuldkommen enig i, at vi med de klimaforandringer, vi ser ind i, skal have nye værktøjer på bordet, og det er jo både helhedsplanlægning i forhold til de store vandløbssystemer, og det er, hvordan vi kigger på hele den her jordfordeling – kan vi tage noget jord ud, så man kan gøre det mere klogt? ",1
1097,"Nu står vi over for noget, hvor det sådan set er fødevarer, man putter i tanken på nogle biler, og ordføreren brugte altså også den her betegnelse bæredygtige biobrændstoffer. Jeg vil godt appellere til, at man prøver at bruge nogle andre betegnelser, når der egentlig er tale om, at det er fødevarer som rapsolie, sojaolie og palmeolie, som man kunne bruge i fødevarer, når man ligesom italesætter det som værende bæredygtigt, hvis man putter det i tanken på en dieselbil. Kan ordføreren ikke se, at vi skal til at bruge en lidt anden betegnelse? ",0
1098,"Jo, det med den betegnelse, som jeg benytter mig af her, er jo, kan man sige, den europæiske betegnelse i forhold til EU, men jeg kan sådan set godt imødekomme den pointe, der kommer fra herre Søren Egge Rasmussen. For det er jo rigtigt nok, at der er en meget stor forskel på den bæredygtighedsprofil, som de her forskellige biobrændstoffer har, og jeg tror, det vil være gavnligt, hvis det bliver belyst, og hvis vi sikrer, at vi ved, hvad det er, vi taler om, når vi snakker om bæredygtige biobrændstoffer. ",0
1099,"Det er korrekt, hvad herre Søren Egge Rasmussen siger. En del af kompromiset i den her aftale er, at der bliver lånt nogle penge i den grønne transportpulje under energiforliget til at dække omkostningerne ved den her aftale. Det har ikke været SF's ønskelige udgangspunkt, men det har været sådan kompromiset måtte være. Så vil der stadig være nogle penge tilbage i den grønne transportpulje, og dem håber jeg vi i fællesskab i energiforligskredsen kan få fordelt på den mest fornuftige måde, så det får fremmet grøn omstilling af transporten. ",0
1100,"Det synes jeg vi skal skynde os med at gøre, inden der er nogen, der kommer og låner flere penge, for omstilling af transportsektoren er jo det allersværeste. Altså, den her 70-procents-CO 2 -reduktion frem mod 2030 er jo virkelig en opgave, når man ser i Danmarks Statistik, at CO 2 -udledningen fra den danske bilpark jo sådan set har været stigende de sidste 2 år. Og det er på grund af den tidligere regerings forfejlede politik på det her område. Kan ordføreren ikke se, at vi skal i gang med den her elektrificering hurtigst muligt, og at der skal turbo på den? ",0
1101,"Jamen altså, Enhedslisten synes da, det er rigtig godt, hvis alle lande lever op til habitatdirektivet og vandrammedirektivet, så vi kom frem til, at vores fælles have sådan set fik en bedre kvalitet. Vi går også ind for, at vi kommer frem til reel vedvarende energi i transportsektoren. Men problemet er bare, at i bemærkningerne til lovforslaget står der godt nok, at det har en positiv CO 2 -effekt, men det regnskab holder ikke, hvis man ser på det globalt – så er det sådan set ikke en fordel, at vi får de her fødevarebaserede biobrændsler og putter i tanken i forhold til at køre videre med diesel. Og så er det jo ikke en løsning – det er en molboløsning for 1 år, og så går man tilbage til noget helt andet næste år. ",0
1102,"Det er jeg ikke helt sikker på om det er. Jeg er jo helt ny ordfører, men jeg kunne forestille mig, at det nok også er SF's mål qua det, at vi synes, at vi har været alt for uambitiøse indtil videre. Det håber jeg også at Venstre og ordføreren er enig i, når nu vi kan se på tallene, at vi ikke har opnået den kvælstofudledningsreduktion, som man egentlig havde sat næsen op efter. Det er faktisk ret alvorligt, for vi har et vandrammedirektiv, vi skal leve op til. Så må vi jo se, om landbruget kan følge med, når vi får nogle nye boller på suppen. ",0
1103,"Jamen vi står altså med en NOVANA-rapport, som blev præsenteret for ganske nylig, og den viser, at der ikke var det forventede fald, der ellers var lagt op til i den blå landbrugspakke, som De Konservative er med i. Og så er det vel naturligt nok, at man reagerer og prøver at drøfte, hvordan man kan reducere det og justere på noget, så vi kan komme tættere på målet om at reducere kvælstofforureningen. Jeg synes, det er helt naturligt. Det er rettidig omhu. Til det med biodiversiteten: Det har faktisk betydning med den kvælstofforurening. Der er sådan set planter, der ikke kan leve, fordi der er så meget kvælstof i vores frie natur. ",1
1104,"Tak for det. I Alternativet ligger det os meget på sinde at få reduceret kvælstofudledningen. Vi taler her i L 62 om en frivillig ordning, og det er fint, men vi har også brug for konkret, målrettet og langsigtet at arbejde for at få reduceret kvælstofudledningen af hensyn til vores vandløb. Vi synes, det er fint at finansiere den frivillige indsats med EU-støtte i stedet for national støtte, og det burde jo så frigøre midler til en indsats for at støtte omstillingen i et grønt landbrug. Derfor kan vi støtte forslaget. ",1
1105,"Tak, og tak til ordføreren for talen og starten på den her dag, som forhåbentlig giver en meget nysgerrig debat i en ny folketingssamling om en ny regerings arbejde. Jeg vil altså lige vende tilbage til noget af det, som fru Pernille Skipper spurgte ind til, nemlig Nordsøen. Jeg synes, at Socialdemokratiet som folketingsgruppe også må have nogle holdninger til det og ikke bare gå og vente på, at den udøvende magt, altså regeringen, tager stilling til, hvad den mener. Hvornår mener man i Socialdemokratiets folketingsgruppe at vi skal lukke for hanen i Nordsøen? Hvornår er det, vi skal være fossilfri og ikke blive ved med at suge olie op af undergrunden? ",0
1106,"Hvis det sidste er rigtigt, vil beslutningen jo være lettere at træffe, kan man sige, men det skal vurderes. Vi vil jo gerne have, at vi har en 70-procentsmålsætning i Danmark. Vi vil gerne være CO 2 -neutrale i 2045. Samtidig er der så også et verdensmarked for olien og for gassen, som vi også i en periode skal bruge i vores energisystem, indtil vi har nok vedvarende energi, indtil vi kan lagre og alle de ting. Vi er ikke fast besluttet på, hvor det her skal lande. Jeg prøver bare at give indtryk af, hvad det er for nogle overvejelser og dilemmaer, der må være her. Vi vil have klimabrillerne på, det kan jeg som sagt forsikre om, men vi skal tænke os grundigt om. ",1
1107,"Jeg vil gerne kvittere for en god tale fra herre Jakob Ellemann-Jensen, hvor klimaet heldigvis fik lov til at fylde meget – og særlig for Venstres opbakning til 70-procentsmålet i 2030. Vi er jo nogle, der har gået og ventet lidt spændt, men det er ingen skam, at den beslutning tager tid, bare man kommer det rigtige sted hen. Herre Jakob Ellemann-Jensen lægger vægt på, at det skal være en ægte og reel grøn omstilling. Det er jo svært at mene, at det skal være en uægte grøn omstilling, men jeg bliver alligevel lidt nysgerrig efter at høre, hvad herre Jakob Ellemann-Jensen præcis mener. Så hvis du kunne løfte – hvis  man , nej, hvis  herre Jakob Ellemann-Jensen   kunne løfte sløret for det, ville det være godt. ",1
1108,"Når jeg tænker på en reel grøn omstilling, tænker jeg også på de anbefalinger, Klimarådet er kommet med. I går advarede de for eksempel imod, at man skulle bruge CO 2 -kvoteannulleringer og kreditter. Noget af det, som herre Jakob Ellemann-Jensens ordfører på klimaområdet, herre Thomas Danielsen, har bragt med til forhandlingerne om klimaloven, er netop annullering af CO 2 -kvoter og kreditter. Så jeg vil bare høre i forhold til en reel grøn omstilling, hvordan herre Jakob Ellemann-Jensen så forholder sig til, at Klimarådet siger, at det ikke er en reel omstilling at annullere CO 2 -kvoter og bruge kreditter, når det netop er det, som ordføreren for Venstre har bragt til forhandlingerne. ",1
1109,"Altså, meget af det her er selvfølgelig noget, vi kommer til at tage i forhandlingerne, men man kan grundlæggende sige, at hvis man annullerer kvoter, fører det jo til en mindre CO 2 -udledning. Og det er det, der er formålet med det hele. Nu har 70 været sådan et meget magisk tal – jeg tror, at vi i vores iver for at nå dertil skal passe på med at fraskrive os forskellige områder, og at vi nok også skal være enige med resten af verden om, hvad det er, der kan regnes med, og hvad det er, der ikke kan regnes med. For ellers er vi ikke dem, der kan tillade os på et tidspunkt at pege fingre ad andre lande, hvis de begynder at regne lidt kreativt. Så jeg tror, vi skal holde os til de standarder. ",1
1110,"Tak for ordet, og tak for en fin gennemgang. Som det bliver sagt, bakker DF jo nu op om en 70-procentsreduktion af CO 2 -udledningen i Danmark. Derudover kunne man den 13. september i år læse, at DF vil bruge halvdelen af den årlige udviklingsbistand, altså 8,3 milliarder danske skattekroner, på klimatiltag i andre lande. Det beløb svarer til cirka 20.000 sosu-stillinger. Mener DF, at det er vigtigere at bruge danske skattekroner på klimatiltag i fremmede lande frem for eksempelvis at drage omsorg for ældre mennesker i Danmark? ",1
1111,"Tak. Nu til noget andet. Det Radikale Venstre ønsker jo ligesom SF at sætte turbo på den grønne omstilling, og det kræver finansiering, og jeg tror også, vi er enige om, at det kræver socialt set rimelig finansiering. Vi har jo alle sammen set, hvad der er sket i Paris med De Gule Veste med den vrede, der opstår, når dem, der har mindst, føler, at de skal bære den økonomiske byrde, og det tror jeg vi er enige om ikke skal ske i Danmark. Vil Det Radikale Venstre være med til at skaffe den her finansiering målrettet grøn omstilling, enten gennem for eksempel grønne afgifter, hvor man kan kompensere med den grønne check til de lavestlønnede, dem med de laveste indtægter, eller gennem kapitalbeskatning, som jo også har en socialt set rimelig profil? ",0
1112,"Når vi har taget den beslutning at opfordre til, at man stryger den ottende udbudsrunde, er det, fordi vi kigger lidt på årstallene. De udvindingstilladelser, der er i gang, udløber i 2046, og i 2050 skal vi være helt fri for fossile brændsler i Danmark, og det er også den nye Europa-Kommissions mål, at Europa er det. Og så giver det jo ikke meget mening at give tilladelser til, at man langt ind i 2050'erne skal udvinde olie. Så det er vores holdning. ",1
1113,"Jeg tror ikke, der er nogen, der er i tvivl om, at Det Radikale Venstre er et parti, der altid gerne har villet investere i forskning. Man må så også have den respekt, at det nok ikke bliver det, der skal reducere vores CO 2 -udledning i den kommende valgperiode, og derfor vil vi i forhandlingen om finansloven lægge vores kræfter i, at der også kommer konkrete initiativer. Lad mig bare tage et initiativ, som er anbefalet af en anden erhvervsorganisation, nemlig Landbrug & Fødevarer, som jo selv har foreslået, at man udtager sårbar landbrugsjord, og det synes jeg da er helt oplagt som noget, der kunne reducere CO 2 -udledningen allerede næste år fra det sekund, man går i gang med det. ",0
1114,"Nu er det ikke SF, der sidder med miljøministerposten, og derfor kan vi heller ikke sende invitationer ud til interessenter, men dermed ikke sagt, at vi ikke vil gøre vores for at presse på for at få mere natur. Vi ser gerne, at nogle af de landbrugsjorde, vi har i dag, bliver lavet om til skov. Jeg så sådan set også gerne, at vi fik flere urørte arealer, mere mose, for noget af det, vi ved sørger for endnu mere biodiversitet i Danmark og sørger for, at den ikke forsvinder, er nogle af de der mosearealer, vi har rundtomkring. Det må da være ambitionen. Jeg forventer sådan set, at det kommer til at ske med den her regering. ",1
1115,"Tak til fru Pia Olsen Dyhr for talen. Jeg glæder mig til samarbejdet. Politik skal laves sammen, løsninger skal laves sammen, og det skal være til Danmarks bedste. Uanset en virksomheds struktur eller ejerskab står der mennesker bag, ligesom der gør i børnehaverne, som du snakker om, og det handler også om arbejdspladser i virksomhederne. Forudsætningen for et godt velfærdssystem er jo, at erhvervslivet vækster og hele tiden leverer varer ind. Derfor vil jeg gerne spørge, om det er SF's holdning, at de familieejede virksomheder, der jo faktisk beskæftiger 850.000 danskere, får bedre eller dårligere muligheder for at investere i ny teknologi, grøn omstilling, eksport, vækst og nye arbejdspladser, hvis man tredobler arveafgiften. ",0
1116,"Så har jeg et helt generelt spørgsmål. Hvis vi laver tiltag for at reducere CO 2 -udledningen i Danmark, som blot fører til, at der bliver udledt CO 2  i andre lande, så vil den 70-procentsreduktion, som det parlamentariske flertal, størstedelen af salen, nu ønsker, jo ikke være en reel reduktion på 70 procent, men blot et tal på et stykke papir. Mener fru Pernille Skipper ikke, at det er at snyde på vægten, hvis vi opnår vores 70 procent blot ved at flytte en del af udledningen til udlandet? ",1
1117,"Men jeg tror ikke, der er nogen, der foreslår, at vi bare skal flytte udledningen til udlandet. Tværtimod er der en hel masse, der taler om, at vi netop ikke må snyde på vægten ved at reducere vores nationale udledninger ved at plante skov andre steder i verden eller flytte rundt på nogle kvoter. Tværtimod. Vi snakker jo om reelle nationale reduktioner. Men det er jo rigtigt, at hele tanken bag Parisaftalen er, at alle lande skal reducere. Danmark har en særlig forpligtelse. Vi er nogle af dem i verden, der sviner allermest per borger, og vi  skal  gå foran. Men selvfølgelig kommer det ikke til at lykkes, hvis vi er de eneste, der gør noget. Det siger sig selv. ",1
1118,"Tak for ordet. Og tak for talen. Nu ved jeg, at Det Konservative Folkeparti går meget op i det rige dyreliv og naturbevaring, så derfor er mit spørgsmål: Kunne man forestille sig, at Det Konservative Folkeparti sammen med Alternativet og forhåbentlig flere andre partier kunne gå ind at se på de danske statsskove og få omlagt dem til mere vild, urørt natur? Det er faktisk sådan nu, at der kun er 1 procent af de danske statsskove, der er vild natur, så hvis vi fik det omlagt, ville vi kunne fremme biodiversiteten. Hvis vi så ikke driver skovdrift, ville det betyde, at de private skovejere ville kunne få lov at drive skovdrift uden at være i konkurrence med staten. Så derfor kunne vi fremme både biodiversitet, vild natur og privat skovdrift. ",0
1119,"Tak for det. Jeg vil gerne sige tak for Alternativets store klimaengagement. Vi er i Venstre meget enige i, at vi skal være et grønt foregangsland, og at vi skal have en ambitiøs klimapolitik, men vi er også meget optagede af, at vi har nogle ægte grønne løsninger, hvor et dansk klimamål ikke fører til, at vi skubber udledningen af drivhusgasser ud af landet. Derfor vil jeg gerne spørge ordføreren: Er det vigtigere isoleret set at nå et dansk klimamål, end at vi ikke skaber øget udledning på globalt plan? ",1
1120,"Klimakrisen er en global udfordring, hvor vi alle sammen skal løfte det, vi kan. I Danmark har vi et historisk og moralsk meget stort ansvar. Vi er en af de befolkninger, der per borger udleder allerallermest CO 2 . Det betyder handling. Det betyder også handling, når vi har et landbrug, der importerer tonsvis af soya fra Sydamerika – det tæller ikke på vores CO 2 -regnskab her i Danmark, men det tæller et andet sted i verden. Så vi kan gøre rigtig meget, hvor vi både gør noget for at reducere udledningen herhjemme og i udlandet. ",1
1121,"Det er heldigvis ikke et valg, vi bliver nødt til at træffe. Vi står lige nu i en klimakrise, vi står i en biodiversitetskrise, vi står over for den sjette masseudryddelse af arter på planeten, og så skal vi altså handle. Så det nytter ikke noget at bruge forskellige pesticider, der dræber insekter. Så skal vi handle på det, og man  kan  omstille til økologi og gøre noget ved klimaet på en og samme tid. Nu har vi jo kontor tæt på hinanden, så jeg skal med glæde komme forbi med de rapporter, der viser hvordan, så Nye Borgerlige kan blive klogere på det område. ",0
1122,"Tak for ordet. Nu har vi jo talt rigtig meget om klima, som også er et vigtigt emne – det er vi heldigvis mange der er blevet enige om nu – men jeg kan dog godt lide at være lidt mere konkret. I er jo kendt for være meget, meget ambitiøse, men man kan godt nogle gange komme lidt i tvivl om, hvordan vi så når alle de her mål. Så derfor er mit spørgsmål: Hvilke konkrete redskaber og virkemidler vil Alternativet benytte for at nå en reduktion på 80 procent af udledningen af drivhusgasser? ",1
1123,"Nye Borgerliges holdning er, at det her i bedste fald er spild af ressourcer og i værste fald kan være direkte kontraproduktivt. Den udledning, der kan spares fra Danmarks side, fylder intet globalt. Til gengæld vil den teknologiske udvikling, der kan komme, hvis vi har økonomisk vækst og velstand fra nu af og de næste 10 år frem – hvis vi bruger vores penge klogt – kunne gøre underværker for resten af verden. Så hvis vi forhaster det og gør os relativt fattigere i forhold til vores nabolande, kan det i værste fald blive voldsomt kontraproduktivt. ",0
1124,"Problemet med den her form for beregninger er jo, at det er ganske svært for eksempel at regne på, hvor meget vi får ud af en forskningsindsats, eller hvor meget vi får ud af en global klimafond, som skal levere løsninger ude i verden og nationalt. Så de estimater, der vil blive givet, vil i sagens natur blive ret konservative af natur. Og her refererer jeg ikke til partitilhørsforhold, men vil blot sige, at de nok er lidt forsigtige i det. Men jeg hørte i morges finansministeren sige, at samlet set vurderede han, at den reduktion i CO 2 -udledning eller CO 2 -ækvivalenter, som følger af de beslutninger, der er truffet her, cirka svarer til, hvis man udskiftede en halv million af Danmarks bilflåde med elbiler. Så det er ganske betragteligt. ",1
1125,"Jeg spurgte sådan set, hvordan man vil sikre handling i dag. Og så skal jeg bare lige sige, at biomasse ikke er noget, man kan blive nødt til at bruge – det vil altid være et politisk valg, om man vil bruge en løsning. Jeg er også nysgerrig efter at få svar på spørgsmålet om ny og additionel klimabistand. Man bakker fra Venstres side op om søjle 6 i borgerforslaget, som handler om det internationale område, men bakker man også op om, at der skal gives ny og additionel klimabistand, som altså er udover de 0,7 procent, man giver i udviklingshjælp i forvejen? ",1
1126,"Jeg har til gode at høre lige præcis, hvad det var, der foregik i Venstres gruppeværelse. Vejen er brolagt med mange problemer, hvis man skal nå hen til et bestemt mål, men det var måske mere sådan det ideologiske, jeg tænkte på, og det kan være, at det er herre Thomas Danielsens skyld, at Venstre har flyttet sig så meget. For det var jo ren ideologi, at alt det, andre sagde om, at der var klimaforandringer og så videre og så videre, var noget bras. Men det, der er det positive, er ikke så meget det med den enkelte vindmølle og alle de andre ting dér, men det, der er sket på det ideologiske plan i partiet Venstre, så man nu synes, at det er rigtig godt. Det har taget lidt tid, men tiden skal også være moden til ting en gang imellem. ",0
1127,"Tak, jeg er også ny herinde, og jeg skal lige lære det. Grunden til, at jeg ikke var der under den debat, var, at det var vores sundhedsordfører, der debatterede cigaretafgifter. Men jeg vil egentlig bare gerne høre noget. Nu står vi over for, at en klima- og biodiversitetskrise sådan set truer vores samfund ganske betragteligt. Anerkender ordføreren ikke, at adfærdsregulerende afgifter kan være en ret god måde at sikre, at vi som samfund sørger for, at folk ikke flyver så meget, eller hvad det nu kan være, som gør, at vi skader klimaet? ",1
1128,"Den her regering leverer på lige præcis det, som spørgerens egen formand sagde i foråret, nemlig at når vi kan se, at landbrugets udledning af kvælstof ikke falder som forventet, og for så vidt som aftalt, bliver landbruget nødt til at gøre noget, ellers må man bruge andre metoder. Det er jo så det, vi følger op på, fordi vi ønsker at sikre et rent vandmiljø i Danmark, ved at sige, at der kommer ekstra krav om initiativer, der kan opsamle kvælstof i 2020. Det er til gavn for Danmark, det er til gavn for landbruget, og det er også til gavn for vores vandmiljø. ",1
1129,"Det, jeg er mest beklemt ved, er jo, at den tidligere regering og min forgænger, herre Jakob Ellemann-Jensen, ikke leverede på det, han selv sagde i foråret, hvor han klandrede landmændene for ikke at have leveret den reduktion af kvælstofudledningen, som man har lovet at gøre. Der skulle man have handlet, sat de her ting i gang. Så havde der været god tid til, at landmændene kunne indstille sig på det. Men det gjorde man ikke, og så er vi nødt til at gøre det, og det kommer lidt sent på året – det erkender jeg – men der må jeg så også sige, at man kan bruge andre virkemidler end efterafgrøder. Jeg har nævnt, at man blandt andet kan reducere brugen af gødning. ",0
1130,"Nu ved jeg ikke, hvordan herre Erling Bonnesen har det med aftaler. Jeg har det sådan, at når man laver en aftale, må den jo overholdes af begge parter, og i den tidligere landbrugs- og fødevarepakke var der jo en aftale med landmændene om, at de skulle reducere deres kvælstofudledning eller sikre tiltag, der optager lige så meget kvælstof, som der udledes. Når man kan se, at det ikke holder, så holder aftalen jo heller ikke. Så må man jo sikre, at aftalen bliver overholdt. Det er det, regeringen gør med det tiltag, som vi har her. Ja, der skal landbruget levere noget, men det skulle de jo i forvejen. Det var jo det, der var en aftale om. Når de så ikke har leveret, sikrer vi nu, at de kommer til at gøre det næste år. ",0
1131,"Jeg synes, man skal huske på igen, at landbrugserhvervet har fået nogle muligheder for at bruge 20 procent ekstra gødning i de foregående år, og det har betydet en betydelig økonomisk indtjening til erhvervet. De har altså fået nogle gevinster. Men de skulle jo også levere det, at de begrænsede kvælstofudledningen og sørgede for at optage lige så meget kvælstof, som der blev udledt. Det har man ikke leveret på. Så når man har taget gevinsterne, må man også komme med investeringen, og det er den, vi beder dem om at levere på nuværende tidspunkt. ",0
1132,"Det kunstneriske indtryk ville have været helt perfekt, hvis den tidligere regering og min forgænger havde sat det her i værk, da han selv påpegede, at det var et stort problem, at landmændene ikke havde leveret det, de skulle, hvad angår kvælstofudledning. Så kunne det have været planlagt og meldt ud i god tid. Vi kom til som regering for nogle måneder siden og konstaterede, at der ikke er sket noget, og at der ikke er leveret. Så sætter vi det i gang, der skal til, og ja, det er lidt sent. Men landmændene har altså en række valgmuligheder og virkemidler, som de allerede kan bruge i forhold til at løfte indsatsen næste år. ",0
1133,"Her har herre Orla Østerby jo en klar pointe. Hvis man sammenligner dansk landbrug med de fleste andre landbrug i verden, er vi jo gået forrest, faktisk både når det gælder grøn omstilling, og når det gælder de produktionsforhold, vi producerer under. Men det betyder jo ikke, at det ikke kan gøres bedre og skal gøres bedre, og det er jo det, der er min og regeringens intention. Det er også vigtigt, at vi gør det, fordi det fremadrettet vil være et forbrugerkrav, at når man spiser kød eller spiser andre former for fødevarer, er de bæredygtige, produceret under ordentlige forhold. Det er jo det, vi skal hjælpes ad med sammen med landbruget også at omstille dansk landbrug til yderligere at levere på, selv om de er – det vil jeg godt sige – i verdensklasse i dag. ",1
1134,"Jeg kan ikke redegøre for den andel, som herre Lars Boje Mathiesen efterspørger, lige umiddelbart, og jeg kender heller ikke den præcise dato for, hvornår den fossile energisektor ligesom har sin udløbsdato. Men det er nu engang sådan, at vi her i samfundet, borgerne og politikerne, generelt har en rigtig, rigtig stor efterspørgsel efter grønne investeringer, og det smitter af, også på pensionsselskaberne såsom ATP. For de udtalte jo for eksempel netop i sommer, at der var et stort fokus på det her område. Det er jo derudfra, jeg vurderer, at der må være en udløbsdato, fordi stemningen på det grønne område har vendt til det positive. ",0
1135,"Jamen det er jo en masse retorik, men når ordføreren siger »snarlig«, må vi jo gå ud fra, at det måske er 10, 20, 30 år eller sådan noget, ellers kan det være ligegyldigt. Så må man bare sige, at det har en udløbsdato, men alting har som regel en udløbsdato. Jeg kan oplyse, at cirka 4 procent af verdens samlede energibehov bliver dækket af sol og vind. Så der er altså lang udsigt til, at vedvarende energikilder kan dække verdens energibehov. Det er overhovedet ikke realistisk, at det sker inden for en snarlig udvikling. ",1
1136,"Tak for ordet. Lovforslaget er en del af de mange tiltag, som skal sikre den grønne omstilling. Et skridt på vejen er at gøre det lettere for danskerne at tilvælge en elbil. Det ideelle er en afgiftsfritagelse for elbiler, men SF hilser ethvert lille skridt på vejen velkommen. Derfor støtter vi en lavere elbilafgift på elbiler og en standardsats for afgifter. I udvalgsbehandlingen vil SF dog gerne kigge nærmere på forslaget om at justere elpatronordningen og det forhold, at man kan få afgiftsnedsættelse, hvis man bruger fossile brændstoffer til varmeproduktion. Med forbehold for den del af lovforslaget stemmer SF for. ",1
1137,"Jamen det er fuldstændig rigtigt, at vi estimerer, at afgiftsforhøjelsen her skønnes at nedbringe forbruget af bæreposer med cirka 40 procent og vil give en reduktion i mængden plastaffald på cirka 3.000 t – ifølge de tal, jeg har – i 2020. Og forbruget af engangsservice estimeres til at falde med cirka 30 procent – 2.600 t. årligt. Det er for mig det helt væsentlige i det her, samtidig med at vi med de her afgiftsforhøjelser altså skaber en finansiering, sådan at vi kan løfte vores velfærd i forhold til kernevelfærdsområderne ude i kommunerne, altså flere sygeplejersker, indsats mod social dumping, grøn omstilling og så videre Det er det væsentligste for mig i det her. ",0
1138,"Det er en lidt speciel måde at stille det op på. For jeg mener, at socialisme og grøn omstilling går hånd i hånd, og jeg synes også, det er rigtig fornuftigt, at vi nu har lavet en historisk grøn finanslov, hvor vi faktisk har prioriteret rigtig mange penge til det her område. Så jeg ser på ingen måde et modsætningsforhold mellem at hæve bo- og gaveafgiften og at sikre en grøn politik – tværtimod. Jeg synes faktisk, at vi lige nu viser, at det kan lade sig gøre at gøre begge dele; vi sikrer både en mere retfærdig beskatning og fører en historisk grøn politik. Så det er jeg rigtig stolt af. ",1
1139,"Socialdemokratiet og regeringen har en interesse i at have en stabil erhvervsstruktur. Der spiller kapitalfonde selvfølgelig også en rolle. Det ved man, hvis man kigger på, hvad de laver. De er involveret i en masse virksomheder og er også med til at understøtte ganske mange arbejdspladser. Jeg føler mig ret overbevist om, at store dele af fremtidens erhvervspolitik og vækstmuligheder ligger i det, der er det samlede udkomme af den øvelse, som vi har startet nu, hvor vi jo i høj grad styrker rammevilkårene for at drive virksomhed i Danmark. Eksempelvis ved at investere i unges uddannelse, eksempelvis ved at løfte arbejdsmarkedsuddannelserne, eksempelvis ved at sikre et spor, som nu allerede er internationalt berømmet, når det handler om grøn omstilling af vores samfund. ",0
1140,"Det kan jeg kun kvittere for og erklære mig enig i. Så håber jeg i øvrigt, at vi sammen – alle dem, som er kritiske over for den her sojaimport – kan kigge på, hvad vi så kan gøre. Jeg vil bare sige det meget klart til dansk landbrug: Det kan godt være, vi ikke kan indføre et forbud, men vi er ved at lede i alle hjørner efter mulige indgreb, mulige reguleringer, der kan presse landbruget i den her retning. Det er uansvarligt, og jeg synes simpelt hen ikke, at vi som et rigt, velordnet samfund kan være det her bekendt – hverken over for os selv eller over for resten af verden. Vi står over for en enorm krise i forhold til biodiversitet og klima, og det er simpelt hen skammeligt. ",0
1141,"Tak. Fødevareproduktion eller fødevareklynger er noget af det, som står stærkt, og rigtig mange arbejdspladser i landdistrikterne er baseret på det her. Nu har man lige vedtaget en klimalov, og der skal ikke være nogen tvivl om, at vi fra Nye Borgerliges side er dybt bekymret for, om tiltagene, som kommer til at ligge deri, kommer til at ramme de her landdistrikter hårdt. For hvis vi straffer landbruget endnu mere, vil den her produktion blive flyttet ud til nogle lande, som så har et højere CO 2 -aftryk. Så det vil ikke hjælpe noget i forhold til den samlede CO 2 -udledning og klimaet. Men jeg kunne godt lidt tænke mig at høre, hvad ministeren vil gøre for at sikre landdistrikterne, også når man nu kigger ind i en klimaplan. ",0
1142,"Vel egentlig bare, at forespørgslen i dag handler om udenrigs-, sikkerheds- og forsvarspolitik, og derfor har vi efterstræbt en vedtagelse, der svarer til det, forespørgslen handler om. Men derudover er jeg jo fuldstændig enig i, at klimaspørgsmålet og Arktis er helt utrolig vigtigt, og man må sige, at Grønland står helt derude, hvor man kan se og høre klimaforandringerne. Så der er ingen tvivl i mit sind om, at vores i øvrigt fælles ønske om at styrke klimaindsatsen og imødegå klimaforandringerne i høj grad også skal tage udgangspunkt i Arktis. Jeg opfatter bare forespørgslen i dag som omhandlende noget andet. Så det er alene derfor: teknik, ikke politik. ",0
1143,"Det er godt at høre, for det ville netop give en indtægt, vi så kunne bruge på at omstille grønt, og derfor ikke være noget, hvor vi skulle hive flere penge ud af råderummet. Så det vil jo virkelig være en måde at sætte tryk på den grønne omstilling. Det håber jeg Socialdemokraterne vil være med til, når nu vi skal forhandle klimahandlingsplan. Der er desværre også kommet nogle nye tal, der viser – det har tidligere været fejlagtige tal, og det er bestemt ikke ordførerens skyld – at landbrugets CO 2 -udledning er markant højere. Så jeg vil høre, om Socialdemokraternes ordfører er enig i, at på den baggrund og med den markant større CO 2 -udledning, så er opgaven det her forår så meget desto større for det flertal, der nu skal sikre en grønnere omstilling af Danmark. ",1
1144,"Jeg læste artiklen i går om landbrugets CO 2 -udledning og kunne også i samme artikel læse, at fødevareministeren er lige så overrasket over de tal som resten af verden og lige så utilfreds med, at udledningen fra landbruget er større, end vi har troet. Der er ikke nogen tvivl om, at det gør opgaven større. Hvis vi skal være et af de lande i verden, som tackler de klimaforandringer, som står til at ødelægge eksistensgrundlaget for mange mennesker på den her klode, bliver vi selvfølgelig også nødt til – ligesom vi talte om før med flytrafikken – at sikre, at landbruget bliver omstillet. Så opgaven er blevet større, jo. ",1
1145,"Det er jeg fuldstændig enig i, og regeringen er enig i det, og man kan jo se det på det ambitionsniveau, som vi har sat, for at nå målet. Altså, en 70-procentsmålsætning for CO 2 -reduktion i 2030 i forhold til 1990 er jo en ambition, som går videre end det, vi i virkeligheden kan forestille os. Vi er så ambitiøse i forhold til udledning af klimagasser, at vi ikke engang ved, hvordan vi skal komme derhen. Derfor kræver det, hvis vi skal løse den opgave, som videnskaben har defineret for os, som ungdommen har defineret, som Alternativet har været med til at definere, at vi tænker ud af boksen. Det er også derfor, vi har brugt penge på forskning, som skal sikre, at vi får de værktøjer, som skal bringe os i mål. ",1
1146,"Tak for det. Den her finanslov gør Danmark grønnere, og alternativet til at blive grønnere ville være sort, og så ville de gode tider jo helt slutte – det synes jeg Venstres ordfører skal huske på. Men den her finanslov kunne faktisk være blevet endnu grønnere, og derfor er jeg optaget af også at finde ud af, hvor Venstre egentlig står, når det gælder om at omlægge flysektoren, også en af de store udledere. Ville Venstre være med til at lægge en afgift på flysektoren, hvis det netop var en afgift, der gik på CO 2 , og hvis afgiftsbidraget bidrog til at omstille til grønne brændstoffer og til at rejse skov, så vi kunne reducere CO 2  helt reelt i Danmark? ",1
1147,"Nu siger fru Sofie Carsten Nielsen så, at det skal være for helt almindelige mennesker, der investerer i aktier. Men når man ser på, hvem det er, der i kroner og øre får mest ud af den her ordning, er der jo ingen tvivl om, at det er de 10 procent rigeste i vores samfund. Det er en meget, meget skæv ordning. Så er det bare, jeg siger: Jamen hvorfor kunne vi så ikke bruge de penge på en masse gode ting? For vi når langt i finansloven, men vi kunne jo være nået endnu længere, altså både i forhold til velfærd, uddannelse, grøn omstilling. Så hvorfor skal der gives penge til sådan nogle skæve, asociale ordninger, når man kunne have brugt dem på for eksempel de humanistiske og samfundsvidenskabelige uddannelser? Det er simpelt hen bare det, jeg ikke helt har fået et godt argument for. ",0
1148,"Men er herre Rune Lund ikke enig i, at hvis man fører hele provenuet tilbage, også selv om alle beregninger viser, at dem, det vil ramme hårdest, er dem i toppen af indkomstskalaen, for det er jo dem, der flyver mest, altså at hvis man omfordeler hele provenuet, får man ingen grøn omstilling ud af en flyafgift? Så kan man ikke omstille, for så kan man jo ikke bruge pengene til at omstille flybranchen til mere grønne brændstoffer, og man kan ikke bruge pengene til at rejse skov og reducere CO 2 -indholdet i atmosfæren. Derved får man jo ingen grøn omstilling ud af en flyafgift. ",1
1149,"Nej, det har ikke en negativ virkning, men hvis man kigger på den rene klimaeffekt, er der ikke den store effekt i forhold til forslaget om engangsservice. Men det er rigtigt, at det også handler om at få nogle penge i kassen. Og hvorfor gør det det? Det er, fordi de penge i kassen bruger vi jo til at igangsætte en lang række grønne initiativer i den her finanslov, som er historisk grøn. Så jeg synes ikke, der er noget odiøst eller skummelt ved at lægge en afgift på engangsservice, som vi åbenlyst skal have mindre af, og som jo heller ikke skal ligge og flyde rundtomkring i naturen. Og når der så kommer et provenu fra det og kommer nogle penge ind og vi bruger dem på grøn omstilling, synes jeg faktisk det er sund fornuft. ",1
1150,"Afgiftsomlægninger kan være et godt værktøj; og det er det, der er forskellen. For vi kan godt gå ind for, at man har en afgift på plastik – i øvrigt også på cigaretter; det er så ikke en grøn afgift, det er en sundhedsafgift – og også på former af forurening og CO 2 -udledninger. Det kan vi sagtens gå med til – det vil vi faktisk gerne have at der er afgifter på. Men for os er det bare vigtigt, at man så samtidig sænker nogle andre afgifter. Og det er der, jeg virkelig må advare – også her i den kommende tid, når vi skal forhandle konkrete klimainitiativer – om, at det ikke bliver den her vandmelon, som er grøn udenpå, men i virkeligheden er rød indeni og fyldt med socialisme og afgifter, for vi har høje skatter nok i Danmark i forvejen. ",0
1151,"Tak, formand. I går, finansminister, kom det frem, at landbrugets udledninger jo faktisk er langt større, end vi hidtil havde antaget, og end det, vi sad og forhandlede finanslov på baggrund af. Faktisk er udledningerne så store, at CO 2 -udslippet er 3,2 procent større, end vi troede. Det er ikke regeringens ansvar – det er ikke dem, der har regnet – men jeg er alligevel virkelig optaget af, at vi får gjort noget ved det, og at det kommer til at gå hurtigt. Og vi har jo heldigvis den her ret unikke mulighed for at flytte faktisk helt op til 1 milliard kroner i landbrugsstøtten til grønne tiltag. Vil finansministeren være med til at sikre, at vi udnytter den mulighed? ",1
1152,"Hvis man skal køre langt med sin bil, skal man jo købe en bil med et stort batteri, sådan at man kan komme hjem igen. Men de fleste mennesker har jo ikke behov for at køre mere end de 40 km om dagen, som jeg tror den gennemsnitlige pendler kører – det er i hvert fald ikke et særlig stort tal – og der kan man jo sagtens nå hen på arbejdspladsen og hjem igen og lade dér, selv med en elbil med et meget lille batteri. Hvis man har behov for at køre mange, lange ture, skal man enten have den store pengepung frem til et stort batteri, eller også skal man i nogle år endnu køre for eksempel en dieselbil, der har en lav udledning af CO 2  i forhold til benzin. ",0
1153,"Det tror jeg er rigtigt nok, men det er jo også rigtigt, at det at bruge engangsservice, der er lavet af genanvendt plast, er mere bæredygtigt end at bruge service, der er lavet af helt ny plastik, og det er jo det, vi gerne vil have i Danmark. Vi vil jo gerne have en grøn omstilling, hvor vi genanvender mere. Det er faktisk det, der er hele problemet i Danmark, altså at vi ikke er gode nok til at genanvende, og med den her afgift gør vi det sværere at genanvende, for helt ny plastik bliver billigere end genanvendt plastik. ",0
1154,"Jamen det er ikke så meget hele finanslovsforslaget, jeg taler om, for det er jo slået fast ifølge Finansministeriet, at det skaber øget ulighed. Det er mere i forhold til den grønne omstilling, hvor Socialdemokraterne jo har sagt, at man gerne vil lave en grøn omstilling, men at den ikke må skabe øget ulighed i Danmark. Kan ordføreren ikke bare bekræfte, at et af de første tiltag, der kommer, jo er det her, som faktisk skaber øget ulighed i Danmark? ",0
1155,"Det er også mit indtryk, at man i Norge har fulgt en vej, som spørgeren her beskriver. Så er der selvfølgelig med hensyn til den anden del af spørgsmålet altid en samlet finansiering af den danske velfærd, som vi skal have på plads, og delelementer her vil måske rykke voldsomt ved det. Så vi forsøger at have en ansvarlig tilgang, hvor vi for det første vil forsøge at skabe et marked eller, hvad kan man sige, fortsætte med at understøtte det marked, der er for emissionsfrie biler, men samtidig ikke lade det ske på en for os alle sammen ukontrollerbar måde. ",0
1156,"Så det vil sige, at i konkurrence med at få flere offentligt ansatte og øge kontanthjælpen og så videre er den grønne omstilling af bilparken ikke så vigtig ifølge Socialdemokratiet. Det er faktisk vigtigere at øge kontanthjælpen og få flere offentligt ansatte, end det er at få en grøn omstilling af bilparken. For man vil hellere bruge pengene på at øge de offentlige udgifter, end man vil bruge pengene på at sænke registreringsafgiften på emissionsfrie biler, så man kan få en grøn omstilling af bilparken. ",0
1157,"Jamen Liberal Alliance er et meget pragmatisk parti, og det vil sige, at vi gerne vil starte med elbilerne, og så kan man jo nå til den situation, at i takt med at bilparken omstilles til grøn drift, forsvinder registreringsafgiften ved, at man ikke har pålagt de grønne biler registreringsafgift. Det synes vi også er en god vej at gå, en pragmatisk vej at gå. Spørgsmålet er bare: Hvorfor var det ikke magtpåliggende for SF helt at få fjernet registreringsafgiften for grønne elbiler – og grønne biler i det hele taget – sådan at vi kunne få en hurtigere grøn omstilling af bilparken i Danmark, ligesom vi ser det i Norge? ",1
1158,"Den invitation tager vi gladelig imod, for vi vil gerne være med til at begrænse brugen af sprøjtemidler så meget som overhovedet muligt. I den forbindelse vil jeg også komme med en kommentar. Miljøstyrelsen er jo blevet nævnt i den her forbindelse, og lige nu er der et stort politisk fokus på biodiversitet, og det sker rundt i verden, og det sker også i Danmark, hvor vi er flere partier, der har stillet os i spidsen for, at der skal gøres en stor indsats for den danske natur. I den forbindelse har der jo også været forskning udgivet af Miljøstyrelsen, som faktisk peger på, at brugen af sprøjtegifte på marker, men også på private arealer, selvfølgelig har en betydning for biodiversiteten, har en betydning for antallet af bier, og det vil jeg bare høre om ikke ministeren kan bekræfte. ",0
1159,"Tak for det. I sommer kunne man læse, hvordan en affaldsplads ved Karise måtte lukke, fordi der simpelt hen sivede så mange sprøjtegifte fra haveaffaldet ud i vandet. Det vidner om, at der simpelt hen er nogle borgere derude, som sprøjter alt for meget i deres have. Vores foreslag er jo så at støtte op om borgerforslaget og sige, at vi skal forbyde brugen af sprøjtegifte i private haver, men det kan jeg jo forstå at ordføreren fra Venstre ikke synes er en god idé. Hvordan foreslår ordføreren så at man løser det problem, at folk sprøjter alt, alt for meget til skade for grundvandet, men jo også til skade for biodiversiteten? ",0
1160,"Tak for det. Ordføreren nævner jo sagkundskaben og videnskaben flere gange, og der vil jeg bare opfordre ordføreren til faktisk at læse på Miljøstyrelsens hjemmeside, hvor man jo i september offentliggjorde en rapport, som viser, at selv små mængder sprøjtegifte brugt på for eksempel en mark, men jo også i en have, altså har effekter på blomsterne i helt op til 10 m væk fra det område, hvor der er blevet sprøjtet, og det betyder jo noget. Det betyder jo noget for biernes muligheder for at trives, for vores biodiversitet. Så sagkundskaben siger jo: Begræns det her så meget som muligt, hvis I vil passe på naturen. Det synes jeg faktisk ordføreren mangler at forholde sig til. ",1
1161,"Tak for det. Det er jo spændende, hvordan det bliver båret videre, for den forskning fra Danmark er noget, som formentlig også kommer til at påvirke EFSA's vurderinger af sprøjtemidler. Så synes jeg, det var interessant, at ministeren var inde på, at den viden, der var om glyfosats påvirkning af biers tarmflora, kunne være noget, der blev taget med videre. Og det er jo det, der er vores udgangspunkt for det her beslutningsforslag. Det er jo ikke den der diskussion mellem forskellige instanser, der forholder sig til kræftrisikoen for mennesker – det er jo sådan set med udgangspunkt i biodiversiteten. Det er altså det tyske udgangspunkt, vi har taget her. Hvordan vil ministeren forholde sig til, at Tyskland og Østrig vil forbyde glyfosat fra udgangen af 2022? ",0
1162,"Naturligvis er det noget, vi vil lytte til, i særdeleshed når den forskning kommer fra nogle af dem, som er blevet bedt om at rådgive os politikere i vores stillingtagen til lige præcis den her type sager. Jeg synes, det er svært i forhold til biodiversiteten, for jeg anerkender til fulde de undersøgelser, der bliver henvist til; men omvendt ser jeg også, at sådan en som Rasmus Ejrnæs, som jeg også tror mange af os har stor respekt for, har været inde at pege på, at det vil være ubetydeligt i forhold til både landbruget og så også private haver, som vi drøftede lidt tidligere. Så forskningen er også, hvad kan man sige, bred på det her område. ",0
1163,"Jeg synes jo især, at det er et problem, hvis det er sådan, at man vil lægge meget stor vægt på forskning, og forskningen ikke har løsningerne til os. Vi står der som politikere og kan se, at der er en tilbagegang i biodiversitet, at der bliver færre insekter, at man måler på det i Tyskland og siger, at det her er katastrofalt. Nu begynder man at tage et forsigtighedsprincip som udgangspunkt i stedet for en masse forskning. Så det er jo der, vi er nået til, i nogle lande. Kan ordføreren ikke se, at vi bliver udfordret, hvis den der forskning ikke kan give os alle løsningerne, men at vi kan se problemerne derude og er nødt til at handle på det? ",0
1164,"Jo, det er jeg sådan set meget enig i. Naturligvis skal der også være liv dér; når vi taler biodiversitet, er vi nødt til at gøre det bredt. Jeg ved også, at der i den danske forskerverden er mange, der har forkærlighed for forskellige elementer og forskellige løsningsmodeller og urørt skov og så videre Så det anerkender jeg sådan set også til fulde. Så selvfølgelig skal vi også have blik for biodiversiteten i det åbne land og så videre – det er jeg ikke uenig i. ",0
1165,"Ja, for det er jo nemlig på en eller anden måde den balance, der skal være – eller de to ben, tror jeg, vi skal gå på – i vores biodiversitetsarbejde. Der er de sjældne arter inde i skoven, der har deres organisation, som kæmper for dem, og så er der også naturen i kulturlandskabet, som blandt andet jægerne og ornitologerne arbejder for. Så vil jeg bare spørge, om fru Mette Abildgaard vil være imødekommende over for at se på, hvordan vi også øger den biodiversitet. Det kunne for eksempel være ved at se på, om man skulle lave sådan nogle zoner langs markkanten, hvor man måske ikke sprøjter så meget, for at sørge for, at der dog er nogle levende grøftekanter med blomster, planter, insektliv og fugle. ",1
1166,"Det er rigtigt. Vi vedgår gæld og arv her og tager et ansvar for, at vi kan få en grøn omstilling af vores transportsektor. Jeg håber oprigtig talt, at man vil se, at vi kan finde sammen om ambitionerne, som vi jo deler, i det her forslag og nå til enighed, selv om nogle af de partier, der er med til at foreslå det her, ikke har valgt at tilslutte sig den ambitiøse omstilling af vores samfund, som skal til for at nå 70-procentsreduktionen af CO 2 -udslippet. Jeg håber, at det her kan være indgangen til, at vi alle kan finde sammen om, at vi kan få ændret bilafgifterne, og at vi kan få drejet dem i en langt mere grøn retning, end tilfældet er i dag. ",0
1167,"Tak. Som jeg har redegjort for i forbindelse med besvarelsen af spørgsmål nummer S 80, bakker regeringen fuldt op bag et regelbaseret internationalt samarbejde. Vi mener ikke, at vores demokratiske institutioner er under angreb fra såkaldt internationalisme, som det bliver beskrevet i spørgsmålet, fra EU og FN og Menneskerettighedsdomstolen. Man kan sige, at internationalt samarbejde er helt afgørende for, at verden kan finde fælles svar på grænseoverskridende udfordringer som migration, klimaforandringer, skatteunddragelse og terrorisme. Danmark har som et lille land med en åben økonomi ... (Formanden  (Henrik Dam Kristensen): Tak!) Tak. ",0
1168,"Nej. Ministeren er bestemt enig i regeringens udspil til en finanslov, hvor vi har arvet besparelser for 1,1 milliard kroner Vi sløjfer 800 million kroner af de besparelser, som vi har arvet fra spørgerens eget parti. Det er en investering i uddannelse. Samtidig har vi reserveret en endog meget stor pulje til fælles forhandlinger med vores parlamentariske grundlag, som netop skal gå til velfærd, uddannelse og grøn omstilling, og nu forhandles den, og derfor er jeg ikke enig i udlægningen. ",0
1169,"Jeg står fuldt og helt på mål for regeringens forslag til finanslov. Jeg er faktisk ret stolt af det, blandt andet fordi vi prioriterer velfærd, vi prioriterer uddannelse, og vi prioriterer grøn omstilling. Det er tre meget vigtige sager både for regeringen og for mig som minister, og derfor er jeg rigtig stolt af vores finanslovsudspil. Jeg er også meget bevidst om, at vi har arvet de store planlagte besparelser, som den tidligere regering lagde op til – 1,1 milliard kroner var der lagt op til at spare alene næste år – og at vi så har fundet penge til at sløjfe besparelser på 800 million kroner på uddannelse, er jeg faktisk rigtig stolt af. ",0
1170,"Jeg tror, at alle, der har et ønske om at passe godt på den danske natur og den danske biodiversitet, jo skal have samme ønske om at bekæmpe de invasive arter, for de ting hænger sammen. Derfor er jeg sådan set også optaget af, at vi tager fat på det her problem på den rigtige måde. Noget af det, der ligger i forvaltningsplanen i forhold til vaskebjørn, er jo blandt andet, at der skal være en intensiv overvågning i Sønderjylland for netop at sikre, at vi har nok fod på det her i forhold til at sikre den rigtige bekæmpelse. ",0
1171,"Vi skal jo hele tiden overveje, hvilke indsatser vi gør hvor, og hvor det strategisk er mest hensigtsmæssigt, men jeg mener, at der ligger nogle midler, som ikke er udmøntet endnu, som man i hvert fald kan bruge en del af. Og som sagt har vi også forsvarsmæssigt en ambition om at styrke forskningsindsatsen, og her er Arktis et helt oplagt område at øge forskningsindsatsen på. Vi har jo mange spændende forskningsprojekter i det arktiske område, som allerede kører i dag, men man bør satse yderligere på det, for det er netop et af de områder, hvor man i den grad mærker klimaforandringerne. ",1
1172,"Det er ved konsekvent og altid at insistere på, at kampen i Nordatlanten består af en kamp mod klimaforandringerne. Det er der, vi kan gøre en forskel; det er der, både Danmark og rigsfællesskabet faktisk kan bidrage med noget. Så er det selvfølgelig også at tage højde for de forventelige krav, der vil komme, og vi må bare erkende, at rigsfællesskabet bliver klemt, hvis amerikanerne insisterer. Så man kan vel sige, at det handler om, at vi skal forsvare rigsfællesskabets områder på en måde, som afskrækker russerne fra at være aggressive, men ikke så meget, at de bliver så forskrækkede, at de kan finde på at gøre noget, fordi de føler sig presset. ",1
1173,"Jeg synes jo, at risikoen ved den tilgang er, at man får spændt snubletråde ud for sig selv. Forudsætningen for, at vi kan lave en retfærdig grøn omstilling, er jo, at vi går i gang, og det, som eksperterne taler om, er det skarpeste redskab, vi har i skuffen til at løse klimaudfordringerne politisk, og det er vores skatte- og afgiftssystem. Så kan man jo selv, når man indretter systemet, styre, hvordan fordelingseffekterne skal være, hvad det skal betyde for erhvervsvilkårene, men forudsætningen er jo, at man går i gang. Derfor er spørgsmålet til statsministeren: Er modet der til at tage fat på det nu her i foråret med den diskussion, eller er det noget, vi skal vente på i en fjern fremtid? ",1
1174,"Jeg er nødt til at sige, at kompensationsgraden ikke kan veksles til noget med skat, for faldet i kompensationsgraden skyldes jo flere forskellige ting. Jeg synes bestemt ikke, at vi skal nøjes med at gøre én ting ad gangen, og det er heller ikke regeringens oplæg. Bare de kommende måneder kommer vi til at bede Folketinget om at forholde sig til en ny udligningsreform, vi skal lave en flerårsaftale for politiet, vi kommer til at diskutere tidligere pension, vi har det meget, meget vigtige arbejde på det grønne område, om klima og biodiversitet, og så skal vi i øvrigt, hvilket er en vedvarende, vigtig opgave, have styr på udlændingepolitikken og ikke mindst retspolitikken. Så vi nøjes ikke med at gøre én ting ad gangen – selvfølgelig ikke. ",0
1175,"Nu synes jeg jo ikke, det er klimaministeren, der er langsom, for jeg synes, det er Venstres formand, der er en smule langsom, hvis han tænker at vente på, at alt det andet kommer, før Venstre har tænkt sig at handle på klimaområdet. Vi hører nu flybranchen selv sige, at det er interessant at kigge på det her med flyskatten, især hvis man kan føre pengene tilbage til området i form af forskning i bæredygtige brændstoffer. Vi ved, det er den vej, vi skal ned ad. I landene omkring os er der altså kun fire EU-lande, der ikke har indført en flyskat i dag. Hvordan kan det være, at Venstre er så tøvende i forhold til at gøre noget af det, der kunne være ambitiøst på den grønne dagsorden, samtidig med at man siger, at man gerne vil gøre noget for klimaet? ",1
1176,"Jeg synes jo, den rigtige afviklingsplan for olieproduktionen er den, som også er Europa-Kommissionens ambition, nemlig at det ikke bare er Danmark, der er klimaneutralt i 2050, det er hele kontinentet. Og det betyder så i givet fald, at der så vil være afsætningsproblemer for den olie, og det er jo vejen at gå. Men jeg synes, det er klart, at det ikke giver meget mening at sige, at man vil være uafhængig af fossile brændsler i 2050 og helt klimaneutrale og så give nye tilladelser til, at folk kan bore efter olie og udvinde den. Det synes jeg ikke hænger sammen. ",0
1177,"Jeg har godt set debatten om det her i Folketingssalen med Nye Borgerlige. Og lidt i forlængelse af herre Uffe Elbæks spørgsmål studser jeg over, om det reelt dækker over, at man ikke mener, at klimaforandringerne er et alvorligt problem, at man ikke anerkender, at videnskaben på det område globalt og via FN-rapporter understreger, hvor alvorligt det er, og at konsekvensen blandt andet bliver, at vejret bliver mere ekstremt. Og jeg synes, det efterlader et indtryk af, at Nye Borgerlige stadig væk hører til i den heldigvis mindre og mindre kategori af folk, som benægter, at klimaforandringerne er menneskeskabte og et problem, vi skal tage alvorligt. ",1
1178,"Vi kigger meget gerne på en beskatning af CO 2 -udledning. Det er en kæmpe udfordring, og hvis vi kigger på flytransporten, så har vi jo det problem i forhold til at lave den model, Det Radikale Venstre har foreslået, og som jeg faktisk synes er den rigtige model, at EU ikke gør det muligt at beskatte på den måde. Så indtil vi kan komme i mål med det, så synes vi, der skal laves en passagerafgift på fly, så vi ikke venter alt for længe med at komme i gang. Men når vi kigger generelt på beskatning i Danmark, så har vi jo allerede i dag en CO 2 -afgift, og vi kigger gerne på, om man skal dreje lidt mere på den, og på, hvordan vi indretter den bedre, for der er ingen tvivl om, at vi nødt til beskattet det, der forurener allermest, mere. ",1
1179,"Jeg tror nu sagtens, man kunne lave en beskatning af flyenes forurening – det er brændstoffet, man ikke kan beskatte, men det er så en anden sag. Det, der er kernen her, er, om man vil gå til det på den måde afgift for afgift. Vi led i fællesskab skibbrud i efteråret, da vi forsøgte at få nogle af de partier, der ellers var os nærmest, til at være med på den ene afgift. Eksperterne siger – og det er jo Klimarådets tidligere formand, det er en tidligere overvismand, det er tænketanken Kraka – at det skarpeste redskab, vi har i skuffen til at bekæmpe klimaforandringer, er en grøn skattereform. Derfor håber jeg bare, at SF vil deltage i presset for, at vi får sådan en og får taget en beslutning om det nu som en del af klimahandlingsplanen. ",1
1180,"Allerførst vil jeg lige sige til formanden for SF, at det var en fornøjelse at arbejde sammen i forbindelse med finanslovsforhandlingerne, og det gør jo så, at jeg får lyst til at spørge: Skal vi ikke lave noget mere sammen – og ikke mindst i forhold til biodiversitetsdagsordenen? For vi har masser af gange hernede i salen diskuteret hele klimaudfordringen, klimakrisen, og vi er også begyndt at kigge på biodiversitetskrisen. Alternativet synes jo, at vi skal lave en egentlig biodiversitetslov på samme måde, som vi har en klimalov. ",1
1181,"Jeg er helt enig, og det, som jeg synes er en fælles opgave, er jo, at vi begynder at sætte billeder og ord og tal på den her udfordring, fordi det godt kan lyde lidt nørdet, hvis man ikke er inde i det, når man siger biodiversitetslov. Men dybest set er det måske næsten en endnu større trussel end klimakrisen, uden at man skal sammenligne. Men det er jo simpelt hen kernen i det, at der overhovedet eksisterer liv i dag, og vi ser mangfoldigheden i arter styrtdykke. Så det er dejligt at høre, at SF også vil være med til at sætte skub på den dagsorden. ",0
1182,"Der er ingen tvivl om, at vi har rigtig, rigtig travlt, og vi må også snart lægge det fra os at stå og snakke om et 70-procentsmål, men snakke om en 70-procentsopgave. Det er egentlig der, jeg, når jeg sidder og læser redegørelsen og hører ministerens tale, tænker: Hvor er Nordsøen henne i alt det her? Danmark producerer fossile brændsler, som er med til at smadre vores klima, men det er fraværende i talen, fraværende i papiret. Så kan ministeren sige noget om vores egen produktion af fossile brændsler i Nordsøen? ",1
1183,"Vi vil helst ikke være med til initiativer, som ikke har en reel klimaeffekt. Altså, jeg synes ikke rigtig, vi kan tåle at komme ud med noget, som ikke for alvor er grønt; det skal have en effekt. Det var også derfor, vi startede med at tænke: Hvad er effekten af det med Nordsøen? Man kan sige, at hvis det havde givet mere CO 2 -udledning ude i verden, som vi troede i lang tid, var det jo ikke det klogeste, men nu har vi fået at vide, at det giver mindre CO 2 -udledning, og derfor har vi flyttet os derhen. Jeg tror også, at det, at vi tager lederskab og viser andre lande, at de kan lade olien blive i jorden, er vigtigt. Så det her med at gøre ting, som virker rigtige, men som ikke for alvor giver en CO 2 -effekt hverken på kort eller lang sigt, tror jeg vi skal passe på med. ",1
1184,"Tak til fru Ida Auken for svaret. Man skal så huske at have det internationale, globale udsyn med her, for det nytter jo ikke noget, hvis man flyver lidt mindre fra Malmø, men så bare til gengæld tager flyet fra Kastrup; så har det jo ikke haft en effekt på den samlede udledning. Men skal jeg forstå De Radikales svar sådan, at når man gerne vil bakke op om tiltag, der virker, så er det også nok for De Radikale, hvis det provenu, der kommer ind på et tiltag, der måske ikke virker, bliver brugt på noget grønt? Eller hvordan skal jeg forstå den radikale ordfører? ",1
1185,"Nu snakker ordføreren om det internationale udsyn, og så bliver jeg jo nødt til at sige, at det eneste land – når ordføreren kigger sig omkring – der ikke har flyafgifter, er Danmark. Det er faktisk os, der sidder og med et godt dansk ord piggybacker  på svenskerne og tyskerne. Så jeg synes jo egentlig, det er lidt skamfuldt, at vi prøver at trække flytransporten hertil fra de andre lande i stedet for at sige: Selvfølgelig skal vi også have en flyafgift. Og hvis vi skruer den højt nok op, skal den nok få en adfærdsregulerende effekt, men primært synes jeg, det er vigtigt, at de penge bliver brugt på at få en grøn flytransport. Det vil sige, at det er vigtigt for os, at de penge på den ene eller anden måde går til grønne flybrændstoffer. Så det er rigtigt. ",0
1186,"Ja, det synes jeg. Jeg synes, det er en meget væsentlig del af klimadebatten, at vi ikke må stirre os blinde på udelukkende 70-procentsmålsætningen. Jeg er også glad for, at vi i klimaloven fik skrevet ind, at det er vigtigt at få belyst danskernes forbrug. For vi lever i en global verden, og rigtig mange af vores udledninger finder sted andre steder rundtomkring på kloden, og vi har selvfølgelig et medansvar for at sikre, at de udledninger også bliver bragt nederst Så bestemt, det aspekt synes jeg ikke vi skal glemme. ",1
1187,"Jeg synes da helt sikkert, at diskussionen om vores fremtidige infrastruktur, og hvordan vi skaber rammerne for, at vi bedst muligt gennemfører en grøn omstilling på en økonomisk ansvarlig måde, er relevant at have. Så uden at sige, hvad den konkrete køreplan er for det – det tror jeg ikke tilfalder mig at sige – så er det jo bestemt vigtigt, at vi bliver ved med at diskutere vores infrastruktur, og om vi har indrettet os på den rigtige måde i forhold til det. ",1
1188,"Jeg synes også, det giver rigtig god mening at sige til EIB, at de ikke skal bruge flere penge på fossile brændsler og bruge dem på de grønne. Så kan jeg bare ikke forstå, at den klare holdning, den principfaste tilgang, ikke gælder ens egen pengepung. Det er jo nemt nok at have klare holdninger i forhold til andres pengepung. Hvorfor gælder den ikke herhjemme? Hvorfor gælder den kun i EU? Hvorfor gælder den klare holdning ikke herhjemme? Socialdemokratiet må forklare os, hvordan man kan have så klar en principiel holdning til Den Europæiske Investeringsbank, men ikke til de danske investeringer. Det må for resten af omverdenen være stort set umuligt at forstå, og det virker, som om man har to holdninger. ",0
1189,"Socialdemokratiet har jo hele tiden sagt, at vi skal kigge på flytrafikken, og at vi skal kigge på, hvordan vi gør flytrafikken mere bæredygtig, og vi er bestemt åbne over for at diskutere de forskellige modeller, der kan være. Men det, der har været vigtigt for os, er, at vi får en model, som skaber reel omstilling i flyvsektoren, og det er derfor, vi har været mere varme på iblandingskrav, for så ved vi, at der rent faktisk kommer noget mere grøn brændstof ind i de fly, der letter. Jeg kan være mere i tvivl om, at det, hvis det blot er en afgift, som vi lægger over på enten forbruger eller selskab, vil skabe reel grøn omstilling. Men det er selvfølgelig også et spørgsmål om, hvad vi gør ved provenuet, og hvor de penge går ind, og det synes jeg er interessant at granske dybere. ",1
1190,"Jeg er bestemt enig med ordføreren i, at det faktisk kan være en rigtig god idé at se på et iblandingskrav, for der er jo i dag allerede teknologier, Power-to-X og andet, som man faktisk hurtigt ville kunne putte i flyene og dermed skabe incitament for en grønnere flysektor. Men når man spørger flysektoren selv, siger de faktisk også, at man godt kunne bruge penge på en flyafgift og netop putte penge over i de her teknologier. Så derfor synes jeg jo, at de to ting også hænger sammen. Man kunne pålægge en flyafgift til de selskaber, som bliver ved med at flyve med gamle brændstoffer og undtage den fra dem, som bruger de grønne. Er det ikke en idé, som Socialdemokraterne kunne tænkes at synes er god? ",1
1191,"Jeg er faktisk meget enig med ordføreren i, at vi skal se på, hvad prisen er på CO 2  og på den udledning, vi laver i dag. Jeg synes, den er kunstigt lav i dag, i forhold til hvor stor skade det kommer til at gøre på lang sigt. Så jeg er glad for den åbenhed, ordføreren har. Jeg mener stadig, at de største udledere også skal være med til at bidrage til gildet, også fordi man kunne bruge de midler til faktisk at sparke liv i det erhvervsliv, hvor der er rigtig gode ideer hos de små virksomheder, som i dag skal betale ved kasse et. ",1
1192,"Tak til ordføreren for en god og engageret tale. Der er ingen tvivl om, at citerer man Villy Søvndal, vinder man mit hjerte. Men når Villy Søvndal for 10 år sagde, at the ice is melting at the poles, bliver jeg også bare nødt til at sige, når man selv var i regering for 4 år siden: The ice was also melting at the poles 4 years ago. Og måske kunne jeg have ønsket, at den bekymring omkring klimaet var indtruffet tidligere hos regeringspartiet Venstre. For kigger man på den statistik, der er i den klimapolitiske redegørelse, fremgår det jo desværre tydeligt, at udledningerne har været stagneret og opadgående i Venstres regeringsperiode. Tænker ordføreren, at der var noget, man kunne have gjort bedre i den tidligere regering på klimapolitikkens område? ",1
1193,"Jeg vil også gerne sige tak for en god og engageret tale – og også tak til Venstre for at støtte op om 70-procentsmålsætningen. En af de sektorer, som det er allervanskeligst at omstille, og hvor vi har nogle store udfordringer i forhold til at få nedbragt emissionerne, er jo landbruget. Så jeg kunne godt tænke mig at høre, hvad I egentlig gør jer af overvejelser i Venstre i forhold til at få nedbragt landbrugets emissioner. Hvad har I af ideer til, hvordan vi løser den udfordring? ",1
1194,"Jeg må desværre være ordføreren svar skyldig. Men jeg vil sige, at det var i Nordvestkvarteret på vejen ud til Bispebjerg Kirkegård, så det kan jo være, at det er nogle af de samme, jeg tror, det er japanske kirsebærtræer, som det drejer sig om. Men det er jo symptomatisk for, at temperaturen stiger. Jeg hørte i radioen i morges, at temperaturen er steget betragteligt i forhold til gennemsnittet de seneste mange år, og det er jo netop derfor, at et kirsebærtræ åbner sig på den mest magiske måde. Det er jo bare lidt deprimerende, at det måske er som følge af klimaforandringer. ",0
1195,"Det er jeg meget enig i. Men jeg tror også, at ordføreren vil være enig med mig i, at det er vigtigt, at vi holder tungen lige i munden, altså at vi, når vi nu har kirsebærtræer, der simpelt hen i deres navn har det latinske ord autumnalis, som jeg også går ud fra at ordføreren med sit kendskab til engelsk vil kunne dechifrere – »autumn« – så passer på med bare at bruge den første og den bedste oplevelse, vi har på cyklen ude i virkeligheden, til at sige: Det er også klimaforandringerne. ",0
1196,"Nu læste jeg faktisk Journalisten, som netop i en DR-artikel den anden dag fortalte, hvordan temperaturerne er stigende, også i januar, og at det har medført forskellige naturfænomener som for eksempel kirsebærtræer, der blomstrer. Så det er meget muligt, at de kirsebærtræer på Bispebjerg Kirkegård ikke blomstrer nu, og jeg er helt enig i, at vi skal holde tungen lige i munden og lytte til videnskaben, og videnskaben er jo faktisk også den, der peger på, at vi står med rigtig store udfordringer, også i Danmark, og det synes jeg er værd at huske. For nogle gange taler vi om klimaforandringerne, som om det kun er nogle, der kommer til at påvirke langt væk fra Danmark, og det er jo ikke tilfældet. Det er også i Danmark, vi kommer til at se forskelle i vind og vejr og vandstigning. ",1
1197,"Mig bekendt er der jo ikke undersøgelser, der viser, at hvis man pålagde de danske virksomheder en CO 2 -afgift lige såvel som alle andre, så ville de en til en flytte; så ville de arbejdspladser og den udledning en til en flytte til andre lande. Jeg mener, det er fair nok at forvente en vis lækageeffekt, når vi pålægger krav til landbruget eller til virksomheder, men selvfølgelig skal vi ikke bare eksportere vores CO 2  -udfordringer. Det er selvfølgelig klart. Så derfor skal man have det for øje, også når man laver grøn politik. Det er klart. ",1
1198,"Jeg synes faktisk heller ikke, at jeg oplever nogen politikere, der bare siger: Jamen vi lukker øjnene i den her sammenhæng. Jeg synes faktisk, at der er en hel del politikere, der også siger det modsatte. I Venstre siger vi for eksempel fossilfri biler i stedet for sådan hovedløst at tænke på elbiler. Vi mener, at elbiler selvfølgelig er en meget stor del af løsningen, men fossilfri biler er jo for eksempel lige så vigtige. Og det er en del af den udvikling, vi måske kommer til at se på. Men jeg er beroliget af ordførerens forsikringer om, at Enhedslisten også går ind for, at man bruger teknologien til at komme videre i klimadagsordenen. ",0
1199,"Nu, hvor der står en fagmand i tekstiler på talerstolen, vil jeg også bare lige bruge anledningen til at spørge lidt ind til noget og blive lidt klogere, for der er jo modeuge igen, igen, igen i Danmark. Moden har nærmest flere sæsoner end naturen efterhånden. Der er modeuge ofte. Jeg kommer selv fra en familie, hvor min farmor og mormor var syersker, men alt det er jo flyttet ud, så vores udledninger fra tekstiler kommer fra andre lande. Hvad tænker ordføreren man kunne gøre i Danmark for at reducere de udledninger? ",0
1200,"Ja, vi kommer til at inddrage hele regeringen bredt. Det er klart, at den her opgave er så stor, at den ikke kan løses af én minister alene. Det afspejler sig jo også i det udvalg for grøn omstilling, som vi har nedsat, hvor vi jo sidder en hel gruppe af ministre, som løbende arbejder med hele regeringens politik. Vi screener lovforslag for grønne effekter. Vi koordinerer på tværs af ressortområder for at vurdere virkemidlers effektivitet og så videre Det er klart, at det selvfølgelig er en arbejdsmetode, som vi har tænkt os at føre ind også i forhandlingerne om en klimahandlingsplan. ",1
1201,"Tak. Jeg hæftede mig ved ordførerens brug af ordet timing: Måske er det nu, den rette timing er. Altså efter 46 år er det  nu . Ud over at de her områder er blevet meget mere bebyggede, at det er mange flere mennesker, man generer, så tænker jeg også: l ige nu?  Altså lige nu har vi jo sammen med regeringen sat det mål, at vi skal nå en 70-procentsreduktion inden for de næste 10 år. Er det lige nu, at vi med det mål for øje skal investere i en kæmpe stor ny motorvej – lige nu, hvor vi endnu ikke er kommet i mål med at udvikle bæredygtig persontransport, altså på et tidspunkt, hvor biler stadig væk bidrager stort til CO 2 -udledningen? Er det lige nu, den gode timing er for Ring 5? ",0
1202,"Noget af det, som mange påpeger, er, at hvis der kommer en fast forbindelse, hvis der kommer en ny motorvej, vil vi også opleve massivt flere lastbiler på vores veje. Jeg tænker på, hvordan det hænger sammen med, at man har et klimamål. For det gør jo, at vi får endnu mere udledning af CO 2 . Så jeg vil bare høre, om det er noget, ordføreren også arbejder med i sit parti, altså at man kigger på, at det her faktisk vil gøre vores klimamål endnu sværere at nå. ",0
1203,"Tak. I Alternativet synes vi selvfølgelig ikke, at banker skal have særfordele i forhold til andre virksomheder. Vi synes, det er fint, at der bliver gjort op med den positive særbehandling af finansielle virksomheder, især banker. Renteudgifter skal behandles på lige fod med almindelige skatteregler. En forenkling af skatteregler er altid noget, som vi i Alternativet støtter op om. Vi vil gerne have større gennemsigtighed generelt. Så også på det punkt er det her rigtig fint. De 350 million kroner kan bruges til mange gode ting – til seniorpension og også til grøn omstilling eller anden velfærd. Og jeg tænker, at der skal træffes en stor politisk beslutning, i forhold til hvor man bruger pengene bedst. I Alternativet støtter vi forslaget. ",0
1204,"I en langsigtet plan for CO 2 -fortrængning i transporten er der for mig at se to hovedspor. Der er elektrificeringen og alt det, der kan komme på batterier, og så er der den del, der handler om, hvad vi kan blande i tanken, og hvordan vi kan fortrænge CO 2  mere og mere og bruge færre fossile drivmidler. I forhold til at få startet den her proces med den forhalede proces fra sidste år i baghovedet kan ministeren så bekræfte, at i forhold til en langsigtet strategi for CO 2 -fortrængning i transporten vil en ny lovgivning om iblandingskrav være en del af det, og også bekræfte, at vi får påbegyndt de forhandlinger inden sommerferien? ",1
1205,"Tak for det. Jeg vil lige høre ministeren, om man kunne tænke sig, at vi skulle have en aftale med EU med hensyn til at forbyde benzin- og dieselbiler efter 2030, og om ministeren tror, at det bliver nemt, hvis vi går enegang i Danmark på det her område. Eller var det sådan, at man kunne tænke sig, at regeringen og ministeren ville være med til, at vi i stedet for fandt nogle trædeflader omkring bioætanol og biobrændstoffer i det hele taget for at fortrænge CO 2 'en i den bilpark, vi har, så vi jo forholdsvis hurtigt kunne komme i gang med at fortrænge CO 2 'en? Det er også set i lyset af, at det nok bliver svært at få EU med i 2030. ",1
1206,"Tak for et godt svar fra ordføreren. Jeg nåede simpelt hen at få trykket mig ind, inden ordføreren svarede på den sidste del, der netop handlede om også at acceptere, at der formentlig kommer til at være en tidshorisont, hvor det så bliver lidt dyrere at få blandet de bedst mulige brændstoffer i tanken for klimaets skyld. Men så må der leveres den betaling. Og det, jeg hører fra Venstre, er, at I er villige til at lave den prioritering. Og det tror jeg er vigtigt for klimaet. ",1
1207,"Jeg forstår ikke lige helt spørgsmålet. Altså, vil Radikale Venstre have, at det bliver dyrere for danskerne at vælge den grønne løsning? Det synes jeg umiddelbart ikke lyder særlig smart for den klimamæssige omstilling. Vi vil gerne være med til at bruge skatter og afgifter, men de skal jo bruges på en sådan måde, at man tilskynder til at vælge de grønne alternativer – og de grønne alternativer skal jo derfor være billigere, og så skal de sorte brændstoffer være dyrere. Men samlet set ønsker vi ikke at gøre det dyrere at være dansker; vi synes, det er dyrt nok. ",1
1208,"Det er en lille smule svært at forstå, hvad Venstres ordfører siger. Altså, hvis man skal stille krav om, at de brændstoffer, der skal iblandes, skal være af en højere kvalitet, så er de jo dyrere i indkøb. Det er der jo nogen der skal betale. Skal jeg forstå Venstre sådan, at det så er råderummet, der skal gå ind og betale den forskel, der vil være, hvis man stiller et større krav til, hvilke brændstoffer der skal i, for at det har en reel CO 2 -effekt? Eller er det et skattesystem, der skal klare det her? ",0
1209,"Det skal vi jo kigge på i den samlede debat om afgiftssystemet, for det er helt afgørende for den grønne omstilling, at vi får afgifterne med. Lige nu har vi et afgiftssystem, som ikke er gearet til den grønne omstilling – det forstår jeg også at Radikale Venstre i øvrigt mener. Men det er klart, at hvis vi kun kigger inden for rammerne af biobrændstofloven og slet ikke diskuterer, at vi faktisk gerne vil have en lov om vedvarende energi, så vil det være dyrere med biobrændstoffer, i særdeleshed avancerede biobrændstoffer, og den finansiering må vi jo så finde. ",0
1210,"Jamen jeg er helt enig i, at power-to-x formentlig bliver en del af løsningen på det her. Jeg synes, det ser meget lovende ud, og man kan næsten ikke synes andet. Men vi ser jo ikke, at fremskridtene på persontransporten sker, ved at der er nogle politikere, der har besluttet sig for, at batteribiler er det eneste rigtige. Fremskridtene sker, ved at vi stiller nogle krav, i det her tilfælde EU, om emissioner, og så finder branchen og forskerne ud af, hvordan man vil leve op til de krav. Lad os bruge den tilgang – det synes jeg er en god idé – i stedet for det der med at sige: Nu nævner vi specifikt én form for teknologi. ",0
1211,"Altså, jeg vil i hvert fald imødekomme spørgeren så meget som til at sige, at vi jo tidligere har set eksempler på, at det i forhold til biobrændstoffer har været svært at vide, hvor grønne de egentlig er. Og det var jo lidt den situation, som vi stod i i efteråret. Det skal vi selvfølgelig passe på med, og derfor er det også vigtigt, at vi kigger på CO 2 -fortrængning og trækker det op som et vigtigt kriterie. Men jeg synes stadig væk, det også er vigtigt at understrege behovet for en massiv satsning på power-to-x. ",0
1212,"Socialdemokratiet er også meget optaget af, at vi netop får kigget på CO 2 -fortrængning, og at vi får kigget på, at vi skal have skabt en langsigtet løsning på det her område. Så det var sådan set mere faktuelt for at svare på, hvad der sker, hvis vi slet ikke gør noget, end det var mit udtryk for, at det er noget, jeg ønsker at vi skal gå tilbage til. Jeg synes sådan set, at vi skal fortsætte med at diskutere det her og fortsætte den gode dialog, som vi har haft, også i efteråret, hvor vi jo netop kom frem til, at det ikke kan nytte noget, at vi binder os op på nogle biobrændstoffer, som ikke er reelt bæredygtige, men som i virkeligheden er fødevarefortrængende, og at vi skal have fokus på CO 2 -fortrængningen. ",1
1213,"Jeg prøver lige igen. Som det ser ud lige nu, er det nok ud over 2030 og også ind i 2040, at vi har biler med fossile brændstoffer, og i den periode skal vi sikre os, at vi fortrænger så meget af det, vi kan, ved at vi bruger biobrændstoffer. Det kunne jo også være andengeneration og avancerede, men kan ordføreren, når det drejer sig om de trædesten, som vi skal bruge for at nå 2030-målet med de 70 procent, ikke bare lige fortælle mig, om ikke det fra Socialdemokratiets side står fuldstændig klart, at man er nødt til at sende det signal til dem, der producerer det i dag, at man holder fast i de 7,6 pct.? ",0
1214,"Jeg ser det i hvert fald sådan, at det er min forhåbning, at vi kan få lavet et CO 2 -fortrængningskrav, som løbende øges. Og hvis det kan blive implementeret fra 2021 og kan øges løbende, egentlig frem mod 2050 – eller hvor lang tid det vil tage, indtil vi får fuld CO 2 -fortrængning på brændstofferne – så er det den vej, det skal gå. Men min forestilling er faktisk, at vi allerede fra 2021 kan komme i gang med at sætte et CO 2 -fortrængningskrav, som så også vil fremme de avancerede biobrændstoffer, som jo er de mest CO 2 -fortrængende brændstoffer i forhold til biobrændstofhierarkiet. ",1
1215,"Ordføreren fokuserer meget af sin ordførertale på kollektiv transport, på vind, på sol og på brint. Teknologien er jo ikke så langt fremme, at vi ikke også kan fokusere på biobrændstoffer, og jeg hører også, at ordføreren siger, at biobrændstoffer spiller en rolle, i hvert fald i en overgangsordning. Men jeg vil gerne høre, om ordføreren anerkender, at biobrændstoffer er det primære for at opfylde et CO 2 -fortrængningskrav, som vi står i lige nu, og at andre teknologiformer som brint og power-to-x højst sandsynligt først bliver noget, vi for alvor kan få rullet ud, når vi kommer til 2030, og at det derfor også er fornuftigt, at vi bruger biobrændstoffer og avancerede biobrændstoffer, som er baseret på restprodukter og affald, lige nu for at opfylde en CO 2 -fortrængning. ",1
1216,"Hvis man nu kigger til for eksempel Norge, ser man, at de jo har haft nogle krav og nogle visioner om, at her vil vi søreme have emissionsfri kørsel. De politiske visioner, de politiske krav har man jo så understøttet ved rent faktisk at indføre momsfritagelse for elbiler, fritagelse for bomafgifter og den slags ting. Der er de instrumenter. Hvis man ikke understøtter krav med de her instrumenter og de håndtag, man kan skrue på, så risikerer man jo – og det mener jeg godt jeg har belæg for at sige – at markedet ikke reagerer, i hvert fald ikke reagerer hurtigt nok på den udvikling, vi gerne vil have. Så er man jo nødt til på en eller anden måde at fremme den udvikling. ",1
1217,"Tak til ministeren og tak for den her gode debat. Som ordfører for forespørgerne er jeg rigtig glad for, at det er lykkedes at få lagt pres på regeringen, og at vi nu  skal  have nogle forhandlinger inden sommerferien. Og jeg kan forstå, at ministeren vil indkalde til forhandlinger allerede i næste uge, og det vil jeg gerne kvittere for. Det er vi enormt glade for. Men nu er det jo sådan en naturlov, at mere vil have mere, så jeg håber, at det ikke kun bliver ved forhandlinger, at det ikke kun bliver ved tale, men at vi også kommer til at se noget afklaring. Derfor kunne jeg godt tænke mig at høre ministeren, om ministeren forventer, at vi så også får en afklaring på, hvad der skal ske med biobrændstoffer efter 2020, og at vi får den afklaring inden sommeren. ",0
1218,"Det eksisterer så sandelig uklarhed om, hvad der gælder på biobrændstofområdet. Den lovgivning, vi har lavet, gælder kun for 2020, hvor vi har et krav om 7,6 procent iblanding af biobrændstoffer. Går vi tilbage til det niveau, vi havde i 2019? Det er der uklarhed om, og det ved markedet reelt set heller ikke. Venstre ønsker, at vi bliver på det niveau, vi har nu, og det kan jeg forstå der også er mange andre der ønsker. Derfor er det meget relevant at høre: Hvad er ministerens forventninger til, hvornår vi kan få en afklaring på, hvad der gælder for biobrændstofferne i 2020? Går vi ned på det niveau, vi havde i 2019, eller fortsætter vi på det niveau, vi har i 2020? ",0
1219,"Ja, og der er vi jo enige om, at den andel, der drives økologisk, skal være større. Den skal være 100 procent på et tidspunkt, som skal nås ved at sætte nogle processer i gang, og det her kan være et godt forslag, men det er ikke nok. Jeg mener også, vi skal lave et overbevisningsarbejde, så ethvert menighedsråd synes, det er vigtigt, at de også er en del af indsatsen for klima, biodiversitet, rent vand og så videre, hvad de sandsynligvis også gerne vil være med den næstekærlighed, der må forventes at være i den danske folkekirke, og så har de vel også en kærlighed til den jord, som Vorherre har givet dem – eller hvem det nu er, der har givet os den. ",1
1220,"Så kan jeg være ministeren behjælpelig med, at det  er  sådan, at økologisk producerede varer har et langt større aftryk i forhold til drivhusgasser, end konventionelle varer har. Det betyder jo også, at hver enkelt produceret enhed, hvis en større andel af folkekirkens jorder bliver benyttet til økologisk landbrugsdrift, så vil sætte et større aftryk og i virkeligheden modarbejde det, som ministeren – som en del af regeringen – mener er målet. Så jeg synes jo, det er rimeligt, at man, hvis man som minister for folkekirken har et eller andet ønske om, at en større andel skal være økologisk, faktisk også sætter sig ind i, hvad det så har af konsekvenser, når vi taler udledning af drivhusgasser. ",0
1221,"Respekt for, at ordføreren har nogle oplysninger, jeg ikke har, og hvis det skulle forholde sig således, som ordføreren fremstiller det, så viser det jo bare mig, at det her er et utrolig komplekst område, hvor tingene hænger sammen, hvor biodiversitet og natur og økologi og CO 2 -aftryk alt sammen skal hænge sammen. Det er i min verden heldigvis noget, som jeg så kan få min kollega klimaministerens gode rådgivning til – det har jeg også søgt i min ministertale her – blandt andet omkring, hvordan de økonomiske forhold ligger, men det er jo noget, vi kan belyse nærmere i udvalgsbehandlingen, sådan at vi kan understøtte dem bedst muligt og det bliver bæredygtigt, både klimamæssigt, socialt og økonomisk. Det må være de tre bundlinjer, vi måler hinanden på. ",1
1222,"Jamen nu er jeg tilhænger af, at man gør begge dele, både inspirerer mennesker til at have en fornuftig adfærd på den klode, vi lever på alle sammen, og også via lovgivning regulerer, sådan at aktiviteterne kommer hurtigere fremad. Begge dele er nødvendige i den her tid, hvor vi har brug for at passe på vores drikkevand, vores biodiversitet og også vores klima. Jeg tror da, som Venstres ordfører også sagde det, at alle efterhånden er klar over, at der skal gøres en voldsom indsats. Så må vi inspirere, regulere og hjælpe til der, hvor vi kan. Det er sådan set derfor, vi er valgt ind i det her Folketing. ",0
1223,"Nu nævnte jeg håndtryksloven, fordi den er oppe i de her dage, men det, jeg hører ordføreren sige, er i virkeligheden ikke et princip om, at det skal være decentraliseret, men har noget med smag at gøre, for hvis man selv synes, man burde gribe ind, fordi det passer en politisk, så griber man ind, men når man ikke synes det, skal det være decentraliseret. Det er det, jeg hører ordføreren sige, og det er den samme kritik, som ordføreren lige rettede mod Enhedslistens ordfører. Jeg vil dog bare konstatere herfra, at  al  videnskaben i dag siger det her helt klart og tydeligt, nemlig at urørt skov og biodiversitet er afgørende for vores planet; det er afgørende, hvis vi skal overleve. ",1
1224,"Tak for ordet. Ud over at det her forslag jo er vanvittigt alene af den grund, at man vil detailregulere folkekirken og folkekirkens jorder, så er der også noget bizart og noget skørt i, at man argumenterer for mere økologi og mere urørt skov af hensyn til klimaet. Det er jo fuldstændig rigtigt, at urørt skov og økologi er godt for miljøet, at det er godt for biodiversiteten, men i forhold til klimaet er det faktisk sådan, at urørt skov udleder mere CO 2  og flere drivhusgasser end kulturskov, og at økologisk produktion per produceret enhed har et større klimaaftryk, altså udleder flere drivhusgasser, end konventionelt landbrug. Hvordan forholder Alternativet sig til det? ",0
1225,"Det er simpelt hen ikke korrekt, at Nye Borgerlige ikke har kaldt en sygeplejerske for islamist. Det har været debatteret vidt. Men nok om det. Man taler meget om kvindeundertrykkelse, og jeg har også selv været ude med rigtig, rigtig meget kritik af den kvindeundertrykkelse, der finder sted i nogle af de her muslimske miljøer. Men er det kun i muslimske miljøer, man finder den undertrykkelse? Når man gerne vil fjerne anerkendelsen fra islamiske trossamfund, fordi man gerne vil dyrke ligestilling, skal man så ikke også kigge på de indremissionske miljøer, hvor præster ikke vil vie homoseksuelle, og hvor man ikke vil anerkende kvindelige præster? ",0
1226,"Da jeg lyttede til ordførerens tale, var der et ord, jeg sad og lyttede efter, for jeg syntes, at jeg kunne fornemme det mellem linjerne, nemlig ordet grødeskæring. Og det blev så også nævnt på et tidspunkt. Det åbner for en lidt større debat også om vandmiljøet, og der er jo mange hensyn her. Der er både det at afvande, sådan at markerne ikke er oversvømmet, men der er jo også et vandmiljø i de her vandløb, som vi i forvejen har problemer med – hele snakken omkring biodiversitetskrise og så videre Så derfor er jeg bare lige lidt interesseret i at vide, om der også ligger en holdning her i forhold til øget grødeskæring og nogle overvejelser om, hvad det så betyder i forhold til biodiversitet og vores liv på landet, altså insektliv og så videre ",1
1227,"Det er jo korrekt, at en meget stor del af den CO 2 -udledning i Danmark, der kommer fra transportsektoren, stammer fra vejtrafikken, og at vi dermed også er nødt til at gøre noget for at reducere den CO 2 -udledning ved at omstille flåden af henholdsvis personbiler, varevogne og lastbiler, der kører på vejene. Så man kan sige, at en stor del af CO 2 -udslippet fra transportsektoren stammer fra vejene, men det betyder jo først og fremmest, at vi skal kigge på den transport, der foregår på vejene, og dermed er det ikke vejene i sig selv, det drejer sig om. Tidligere ville man også have kunnet påpege, at en større del af CO 2 -udledningen stammede fra skinnerne, end det gør nu, blandt andet fordi man jo tidligere i større omfang har kørt med diesellokomotiver, end man gør i dag. ",1
1228,"Jeg synes ikke man skal foregøgle nogen, at vi kommer i mål med klimaudfordringerne med en forhandlingsreserve på 2,1 milliard kroner, selv om det i et historisk perspektiv er en stor forhandlingsreserve. Men det er jo penge, som vi kan disponere over nu i fællesskab – de partier, som vil være med til at løse opgaven med at lande en finanslov. Og der må vi jo starte. Derudover kommer vi jo til diskussionen – jeg tror også, vi kommer til den svære diskussion – i foråret, når vi skal kigge på handlemuligheder, handleplaner i forhold til at nedbringe udledningen, men jo også kigge på finansieringen af de her handleplaner. Og den diskussion glæder jeg mig til at tage med Folketingets partier. Den glæder regeringen sig også til at tage med Alternativet. ",1
1229,"Jeg udskyder bestemt ikke nogen grøn diskussion – jeg siger sådan set bare, at ud over de andre grønne initiativer i vores finanslov, som jeg har været inde på ad et par omgange, er vi også ganske opmærksomme på den udfordring, der er i forhold til afgifter på elbiler. Det er jo bare sådan, at med registreringsafgift på både fossile biler og elbiler, så er der nogle meget fine balancer, vi skal være opmærksomme på. Vi skal få indrettet et afgiftssystem, som er på en sådan måde, at vi både sikrer finansiering af velfærdssamfundet og sikrer, at vi rent faktisk får omstillet vores bilpark i en grøn retning. Og det er det, der kræver et kommissionsarbejde at få en kvalificeret debat om. ",1
1230,"Tak. Ordføreren gjorde lige før meget ud af at sige, at Venstre mente det samme efter valget, som de gjorde før valget. Der må jeg bare sige, at det er jeg ikke enig i, og jeg er rigtig glad for, at det ikke er sådan, for før valget havde vi jo en regering, der satte den grønne omstilling i bakgear, og nu støtter Venstre så også et 70-procentsreduktionsmål i 2030. Så det er jo et fantastisk ryk i holdning, der er sket hos Venstre. Men jeg kunne godt tænke mig at spørge: Hvad betyder det, når ordføreren i sin tale snakker om ægte grøn omstilling og konkrete investeringer? Hvor mange penge er det, man ønsker at sætte af, og hvad er det for nogle penge, man vil finde, til at komme i gang nu og her med den ægte grønne omstilling og de konkrete investeringer? ",1
1231,"Nu tror jeg ikke, at noget af det, jeg sagde, kom bag på den tidligere klimaminister. Jeg tror, jeg har sagt det mange gange – også da han var klimaminister. Men altså, man kan sige, at det så måske er 300 million kroner, der ekstra kommer i. Er det det, der er konkrete investeringer i ægte grøn omstilling? Og jeg spørger jo, fordi vi har fremlagt en række løsninger på, hvordan vi får de rigtige penge til grøn omstilling – altså ikke går og snakker om, hvor lidt er nok, men hvad der egentlig skal til for at lave den her omstilling. Er Venstre villig til at begynde at se på nogle af de løsninger, som man blandt andet har brugt i Holland med grønne obligationer for at komme i gang med den ægte grønne omstilling? ",1
1232,"Tak for det. Ja, Venstre er helt villig til at diskutere det her, og vi er også helt villige til at skulle bruge af det økonomiske råderum, altså det, som jo er udtryk for, at vi bliver rigere som samfund. Vi synes, at det giver god mening at bruge en del af den velstandsstigning på at lave en grøn omstilling i det her samfund. Det skal man selvfølgelig gøre på en både klog og visionær måde. Det er der mange forskellige forslag til. Det Radikale Venstre nævnte blandt andet udtagning af jord, som kunne være et eksempel. Det, som jeg tror man skulle ofre langt flere kræfter på, er, hvordan vi kan få langt flere investeringer i det grønne område. Det er også at lave om på nogle af de regler, der i dag er for investeringer, for nu at nævne et andet konkret eksempel. ",0
1233,"Tak. Jeg er da enig i, at vi skal forske. Det er også det, Socialdemokratiet lægger op til – at der skal forskes i grøn omstilling. Men i forhold til de konkrete bud er de helt konkrete spørgsmål: Vil Venstre være med til støtte, at man sætter afgiften på plastikposer op? Vil Venstre være med til rent principielt på nogle områder at sige til det danske erhvervsliv: Hov, her har vi en adfærd, som vi godt vil regulere med nogle afgifter for at fremme den grønne omstilling? Er Venstre parat til det? ",0
1234,"Altså, Venstre er jo i stand til at bruge flere penge på den grønne omstilling, end Socialdemokratiet er, i det finanslovsforslag, der ligger nu. Det er i øvrigt derfor, det er lidt mærkeligt at have den her diskussion. For der er jo ikke nogen friske penge, der er jo ikke nogen nye penge til en reel grøn omstilling. Socialdemokratiets svar er så, må jeg forstå, at den grønne omstilling skal tvinges igennem, ved hjælp af at man skal sætte skatter og afgifter op. Og der vil jeg bare sige, at hvis man alene bruger det som redskab, er det et rigtig, rigtig farligt redskab at bruge. ",0
1235,"Tak for det. Dansk Folkeparti er jo også blandt de partier, der for nylig har bakket op om målet om at reducere drivhusgasserne med 70 procent Kunne Dansk Folkeparti være med på at tage konkrete initiativer nu, hvor Socialdemokraterne med det her finanslovsforslag ikke tager initiativer, der nedbringer CO 2 -udledningen ? Vil Dansk Folkeparti være med på at tage konkrete initiativer fremover, såfremt de kommer med til forhandlingerne om finansloven, for at nedbringe CO 2 -udledningerne? Vil Dansk Folkeparti være rede til at prioritere det? ",0
1236,"Jeg er glad for, at herre Rasmus Jarlov også har bemærket, at vi letter skatten på arbejde. For os i Radikale Venstre er det fuldstændig afgørende, at vi forsøger at få skatten ned på det, vi gerne vil have mere af; til gengæld er vi ikke tilbageholdende med at sætte skatten op på det, vi gerne vil have mindre af. Og vi vil gerne have mindre CO 2 -udledning og mindre forurening, og derfor betragter vi faktisk grønne afgifter i et måske lidt bredere perspektiv; men jeg er glad for at høre herre Rasmus Jarlovs mulige opbakning til nogle af de grønne afgifter som en reel grøn omstilling i sig selv. Vi er nødt til at få gennemført den forandring, og alle de grønne afgifter, vi har foreslået her, er med til at nedbringe CO 2  fra næste år. ",1
1237,"Det glæder mig da, at fru Lisbeth Bech Poulsen er datter af en bisse, men det ændrer jo ikke på, at vi også synes, at det er lidt bisset gjort over for Danmark og over for de danske skatteydere, at man åbenbart synes, at det er bedre og mere miljømæssigt korrekt at importere olie og andre fossile brændstoffer fra udlandet. Hvis vi kommer i en situation, hvor vi ikke kan få nok op af den danske undergrund, så betyder det jo, at vi bliver nødt til importere det – hvis ikke vi altså er kommet i en situation, hvor vi er hundrede procent uafhængige af fossile brændstoffer. Det betyder jo, at vi skal importere det fra Mellemøsten, det skal sejles herop, eller hvad det nu skal, og det medfører jo selvfølgelig en miljøbelastning. Og det undrer mig, at SF går ind for det. ",1
1238,"Men kære herre Hans Kristian Skibby: Den ottende udbudsrunde går ind i nogle år, hvor vi har lovet hinanden, at Danmark ikke skal være afhængig af fossil energi længere. Og så giver det jo ikke mening, at vi selv skal grave det ud af undergrunden i Nordsøen – altså, det giver jo ingen mening, det er efter 2050. Og jeg er bange for, at det her viser, at Dansk Folkeparti egentlig slet ikke tror på den 70-procentsmålsætning eller vores klimaløfter til hinanden, hvis man mener, at vi skal fortsætte efter 2050. ",0
1239,"Jeg tror ikke, at det ligger os ret fjernt at være med til initiativer af den karakter. Det er i hvert fald min opfattelse, at det er en udfordring for naturen i Danmark, ikke bare for klimaet, at vi har et så intensivt opdyrket land. Det ville være bedre for artsdiversitet, vandmiljø og CO 2 -udledninger, hvis det kunne være mindre intensivt dyrket. Så det ville være godt for Danmark at have flere naturarealer, og det var også noget, vi arbejdede for i hele den periode, vi sad i regering, nemlig at vi fik mere natur i Danmark. ",0
1240,"I forhold til det sidste: Ja, der ligger jo sådan en omstilling af, at vi skal af med de fossile biler og ind med elbilerne, og der er en afgiftsfritagelse en del af vores plan. I forhold til det med elafgiften er det, som det handler om, jo den grønne el, og ikke bare en generel sænkelse af elafgiften. Det, der er problemet i dag, er jo, at hvis man bare laver en sænkelse, så kører den på tværs af alle de forskellige måder, man har lavet energien, altså ellen, på. Så vi er ikke bare med på at sige en sænkelse af elafgiften ","igen, men vi er med på at sige, at man skal give de, der har lavet den grønne el, en fordel.0"
1241,"Tak for det. Finansministeren siger selv, hvor ambitiøst det her 70-procentsmål om reduktion af drivhusgasser er, og også – og tak for det – at der skulle hjælp til at nå derhen. Og det er rigtigt – det er virkelig et ambitiøst mål, og vi tager ambitioner meget alvorligt i Radikale Venstre. Vi tager dem så alvorligt, at vi ønsker, at der handles på dem. Og derfor vil jeg spørge finansministeren, om det er rigtigt, at der i Socialdemokraternes finanslovsudspil ikke er ét eneste initiativ, der reducerer drivhusgasudledningen i Danmark til næste år. Er der ikke nogen initiativer i Socialdemokraternes finanslovsforslag? ",0
1242,"Ja, men det er i Danmark, at vi har forpligtet os til at nedbringe CO 2 -udledningen med 70 procent i 2030, og jeg må jo tage finansministerens svar som udtryk for, at der ikke er nogen konkrete initiativer i Socialdemokraternes finanslovsforslag til at måle CO 2 -reduktionen. Vi bidrager gerne med rigtig mange forslag. Et af dem er for 1 milliard kroner jordudtagning af de sårbare landbrugsjorder, fordi det virkelig vil bidrage – både med at reducere CO 2  og med mere natur i Danmark. Kunne det være en af måderne, hvorpå finansministeren så at vi kunne reducere CO 2 ? Og vil finansministeren også se på andre tiltag – tiltag, der faktisk kan være med til at øge finansieringen, nemlig de grønne afgifter, der også kan reducere CO 2 ? ",1
1243,"Tak. Det er nemlig rigtigt. For sammen med de tre forslag og et forslag om at bruge lidt færre penge på konsulenter i det offentlige kan vi bibringe 2,7 milliard kroner ekstra til forhandlingerne. Og det kan man trods alt få nogle pædagoger og grøn omstilling for. Når det er så vigtigt for os, at vi også skal have finansiering, som trækker i den rigtige retning i forhold til at mindske uligheden, er det jo, fordi det står nævnt adskillige gange i forståelsespapiret, at regeringen og partierne vil gøre en indsats for at mindske uligheden. Og med al respekt er det jo ikke regeringens finanslovsforslag for 2020, som i den grad tager et kæmpe skridt i forhold til at mindske uligheden. ",0
1244,"Jeg har skam mere, altid mere. Dejligt, at finansministeren også lader sig inspirere af snakken i dag, og nu har jeg så også lagt mærke til, at regeringen har rejst en del, så jeg er også lidt nysgerrig på at få noget at vide, når man nu ser, hvad der sker ude i verden på det her område – Green New Deal bliver præsenteret i Europa, i USA, i England. Er det også noget af det, man som finansminister tager ned, altså nogle af de meget ambitiøse forslag til at gå til en grøn omstilling på en ny måde både socialt og økonomisk? ",0
1245,"Tak for talen. Ministerens socialdemokratiske kollega indledte jo her tidligere i dag med at sige: velfærd først, investér i velfærd, tryghed skal gælde for alle, og vi skal gøre danske virksomheder mere konkurrencedygtige. Jeg sad og noterede det. Men gælder det nu også for de familieejede virksomheder, der beskæftiger 850.000 danskere? Jeg vil gerne spørge ministeren, om landmanden, spiludvikleren, murerfirmaet, restauranten og mange andre familieejede virksomheder får bedre eller dårligere muligheder for at investere i nødvendig teknologi, grøn omstilling, eksport, nye arbejdspladser, altså alt det, der lige præcis skal være med til at finansiere vores velfærd og vores grønne fremtid, hvis arveafgiften tredobles? ",0
1246,"Tak for det. Dette lovforslag giver klima-, energi- og forsyningsministeren bemyndigelse til at fastsætte særlige regler og træffe beslutninger om fravigelse af frister og andre betingelser, der påhviler borgere og virksomheder i henhold til to love – lov om fremme af vedvarende energi og lov om naturgasforsyning. Dette gælder, hvis det må anses for umuligt eller uforholdsmæssigt vanskeligt for de pågældende borgere eller virksomheder at opfylde disse frister eller betingelser. Nye Borgerlige kan støtte, at der, hvis der er lovgivning, som indeholder frister, som det ikke er muligt at opfylde på grund af udefrakommende forhold, så kan foretages en kortvarig forlængelse af fristerne. Nye Borgerlige kan dermed støtte lovforslaget. ",0
1247,"Ja, og der er det jo så Radikale Venstres tilgang, at der mere end nogen sinde nu er brug for en genopretning af økonomien, og samtidig er der selvfølgelig brug for, at vi gentænker det sammen med det grønne. Altså, der er kæmpe muligheder for at få sat gang i økonomien i vores samfund, i Danmark og i hele verden, ved at investere i grønne teknologier nu her, og vi kan sætte gang i en grøn genstartspakke med alle mulige initiativer, som også kunne handle om at øge og sætte turbo på udbygningen af vedvarende energi såsom solceller og vindmøller, som er noget af det, vi taler om i forbindelse med de teknologineutrale udbud. Så i sidste ende ville jeg ønske  (Anden næstformand  (Pia Kjærsgaard): Tak!) Et hurtigt spørgsmål ... ",1
1248,"Tak for spørgsmålet. Der er jo ingen tvivl om, at Venstres grundlæggende holdning er, at det ikke skal være dyrere at være dansker eller dyrere at have en virksomhed i Danmark, og derfor er vores udgangspunkt jo ikke, at afgiftsstigninger er gode. Jeg synes også, at jeg prøvede i min tale at illustrere, at vi har behov for politisk at gå væk fra den der tankegang om, at den eneste måde at lave en grøn omstilling på er ved at gøre det hele dyrere og mere besværligt. Måske skal vi også have åbnet for den anden del af den grønne omstilling: der, hvor vi gør det billigere og lettere. Det kunne være en positiv grøn-blå dagsorden. Den håber jeg Nye Borgerlige vil deltage i. ",0
1249,"Det kan jeg forså. Det synes jeg så ikke det er, men der skilles vores synspunkter. Det er også fair nok. Men man må tænke på, at det trods alt er en ændring af det produktionsapparat, der er på stederne. Og der er nogle, for hvem det er meget, meget store områder, for andre er det mindre områder. Men jeg vil holde fast i, at det er en indgriben i forhold til de muligheder, der er i dag. Spørgsmålet er så, om det er her, vi får mest miljø for pengene, og det var også det, jeg hørte herre Erling Bonnesen spørge ind til. Er fru Mette Gjerskov sikker på, at vi for den samfundsudgift, der ligger her, rent faktisk får mest miljø, mest biodiversitet, eller kunne vi have brugt de midler bedre andetsteds, urørt skov m.v.? ",0
1250,"Tak for det, formand. Jeg vil egentlig gerne spørge ministeren om noget. Når det her nu er så vigtigt, altså biodiversitet og natur, har ministeren så gjort sig nogle større overvejelser over det, eller har ministeren inviteret andre partier med ind for at prøve at lave en bred aftale om det her? Hvordan ser ministeren forløbet fra nu, hvor vi står her ved førstebehandlingen? Jeg har i hvert fald sådan en fornemmelse af, at ingen af de borgerlige partier har været inviteret til møder. Dansk Folkeparti har i hvert fald ikke, selv om biodiversitet ligger os meget på sinde. Hvorfor prøver ministeren ikke at lave en bred aftale, når vi snakker om naturen, som er vores alle sammens? ",0
1251,"Tak for det. Vi er i Liberal Alliance meget store tilhængere af CO 2 -kvotesystemer på EU-plan. Hvis man havde et system på verdensplan, som man kunne få til at fungere, så var det faktisk den allerbedste løsning til at få nedbragt udledningen af CO 2  fra verden. Så det er alene teknik, der er på spil i forhold til CO 2 -kvotesystemer. Selve systemet i sig selv er det bedst mulige, man kan forestille sig. Den her tekniske justering af systemet bakker vi op om. ",1
1252,"Jamen det vil jeg da tage som en tilkendegivelse af, at når vi skal forhandle natur- og biodiversitetspakke, så kommer regeringens udspil til som minimum at være på 15 naturnationalparker og 75.000 ha urørt skov. Det har jeg en klar forventning om. Så vil jeg gerne lige berøre det, som det her forslag handler om, nemlig en biodiversitetslov, for det er vi rigtig mange i Folketinget som mener der skal være i Danmark, altså en biodiversitetslov. Jeg kunne godt tænke mig høre: Er regeringen fuldstændig afvisende over for det? ",1
1253,"Det er helt fair, og jeg kan sagtens forstå det her med tidsplanen og corona, og at der har været mange praktiske udfordringer på alle måder, også her. Men det var mere, fordi fru Mai Villadsen spurgte til, om vi, når vi skal til at forhandle biodiversitets- og naturpakke, vil kunne forvente, at det her ligger som en del af udspillet fra regeringen. Så blev jeg bare en lille smule i tvivl om, om der rent faktisk er et udspil fra regeringen, eller om man i de her forhandlinger tager udgangspunkt i det, som Socialdemokratiet inden folketingsvalget lagde frem som sit naturudspil. ",0
1254,"Jeg kan godt lide drømme, og jeg tænker, at de er en forudsætning for, at vi får gjort en forskel i virkeligheden. Det er jo det, vi vil i Frie Grønne. Nu kan jeg høre på ministeren, at ambitionsniveauet, som EU sætter ud med, er en biodiversitetsstrategi, hvor vi har 30 procent af vores vandareal, havareal, som biodiversitetsområde og 10 procent som totalt biodiversitetsområde. Hvordan er det så, at ordføreren tænker sig at vi kan nå det mål, når de her redskaber, vi peger på, ikke kan bruges? ",0
1255,"Jamen det er helt fair at spørge om det. Altså, det, jeg bare argumenterer for, er, at jeg har brug for også at vide, jævnfør mit svar til fru Susanne Zimmer før, hvad det så er, vi får ud af det. Jeg kan godt sætte mig et mål om, at det eksempelvis ikke må gå tilbage for rødlistearter over de kommende 10 år. Jeg kan også sætte mig det mål, at vi skal have et bestemt antal hektarer urørt skov; det kan vi også diskutere, men det er et af de redskaber, vi også selv ønsker at bringe i anvendelse. Vi har et ønske om mere skov i det hele taget. Det er en masse af de redskaber, som jeg ser for mig, men jeg vil gerne se det i en sammenhæng for at vide, hvor det er, vi får mest effekt for pengene, når vi taler om at beskytte vores biodiversitet. ",0
1256,"Men jeg tror ikke, det er et mål i sig selv at have eksempelvis et bestemt antal hektarer med mere plads. Jeg er enig med SF's ordfører i, at det er et mål i sig selv at få skabt mere plads, men det er jo ikke bare pladsen i sig selv, det handler om, men også hvilken plads. Hvorhenne er det, at vi kan se, at biodiversiteten simpelt hen kan få en udfoldelse, som er stærkere, end hvis man valgte et andet område? Der er altså meget, meget stor forskel på, om man vælger, lad os sige 1.000 ha ét sted, eller 1.000 ha et andet sted, som måske kunne være meget fragmenteret, altså i stedet for at gøre det i en sammenhæng. Så det er ligesom derfor, jeg argumenterer for, at et tal i sig selv jo ikke gør det; det er jo, hvor og hvordan man bringer de her redskaber i anvendelse. ",0
1257,"Tak, og tak for talen. Jeg er jo enig i, at det her koster noget. Det har det også gjort at håndtere coronakrisen, hvor vi har fundet penge, mange penge. Hvis vi nu ser på de der ting, der spiller sammen, så nævner ordføreren lige præcis lavbundsjorde, og det er jo et eksempel på, at der kan vi gøre noget rigtig godt for biodiversiteten, vi kan gøre noget for kvælstofudledningen, vi kan gøre noget for klimaet. Men hvad er ordførerens og DF's holdning til, hvor meget natur vi faktisk skal have, når vi når frem til 2025 og 2030? ",0
1258,"Jeg vil gerne sige, at mit favoritscenarie faktisk var, at et bredt flertal i Folketinget blev enige om en stor, ambitiøs biodiversitetspakke, hvor vi samtidig fandt finansieringen, sådan at alle os, der gerne vil det grønne, så gerne vil det, at vi også finder pengene. For det er jo faktisk det, der er problemet i forhold til finanslovsforhandlingerne, at der lige nu forhandles om omkring 1,5 milliard kroner Og med den her biodiversitetspakke er vi jo oppe i nærmest det samme beløb. Så jeg tror ikke, altså at man skal være professor eller kommer til at sige noget, som man ikke burde sige i højt ud, ved at sige, at det nok ikke er helt realistisk, at vi får hele den pakke igennem nu. ",0
1259,"Tak for det og tak for ordførertalen, det var dejligt at høre. Jeg hører, at ordføreren egentlig gerne vil have en biodiversitetslov først og så en biodiversitetspakke efterfølgende, men er klar på at bytte om på rækkefølgen. Så tænker jeg: Hvordan er det, det ligger i forhold til hinanden? Var det ikke bedst at have en vision om, hvad det er, vi faktisk vil nå, så vi har en lov, der rammesætter det arbejde, biodiversitetspakken skal laves inden under? ",0
1260,"Tak for en fin tale. Jeg har bare et kort spørgsmål. Nu nævner Enhedslistens ordfører det her med en biodiversitetslov, og en ting er, at man laver en lov, men det vigtige er jo ligesom, hvad der er inde i loven, kan man sige. Hvordan ser Enhedslisten på at lave en lov, hvor man også har bindende mål, altså lidt i stil med det, vi har gjort på klimaområdet? Så kan man selvfølgelig spørge, hvad målene er, og det er selvfølgelig også en diskussion værd, men det, at vi ligesom laver det bindende, vil jo trods alt gøre, at det, man bliver enige om i en eller anden form for flertal, forhåbentlig et bredt, også kan stå, hvis der skulle ske en eller anden form for regeringsskifte. Hvordan ser Enhedslisten på det? ",0
1261,"Jeg mener jo, at det, vi har gjort sammen, et stort flertal i Folketinget, i forbindelse med klimaloven er ret forbilledligt og noget, vi skal kopiere på natur- og biodiversitetsområdet. Jeg mener selvfølgelig, at vi skal have en biodiversitetslov. Den behøver ikke en til en at kopiere klimaloven, men selvfølgelig skal den have bindende mål – for så sikrer den jo, at den til enhver tid siddende regering har nogle forpligtigelser at leve op til og skal forhindre den naturkrise, vi står foran lige nu eller i virkeligheden midt i. Så vi er helt enige i, at der bør være bindende mål. ",1
1262,"Altså, på sigt taler vi om milliarder. Og det beslutningsforslag, som fru Susanne Zimmer kommer med her, har jo også behov for en finansiering på måske 50 milliard kroner eller 100 milliard kroner, hvis man virkelig skulle efterkomme det. Det, som vi skal i øjeblikket, er at sikre nogle langsigtede mål. Jeg tror bare, at det, vi kalder biodiversitetspakken, vil komme til at nærme sig 1 milliard kr.. Og der kunne jeg godt tænke mig, at vi lavede nogle langsigtede mål og sagde: Det er dem, vi skal nå. Så behøver vi ikke at finansiere 1 milliard kroner i den her runde, men det er vi simpelt hen nødt til at komme op på i løbet af 10 år. ",0
1263,"En biodiversitetslov er jo en mulighed, men det er ikke det, der er vores førstevalg. Vores førstevalg er, at vi sætter os ned og laver nogle fuldstændig klare aftaler om finansloven og får noget med om naturen. Det er sådan, vi har lavet den første finansiering af naturnationalparker, og det er sådan, vi får stenrev, det er sådan, vi får urørt skov. Det er helt konkrete projekter, som bliver gennemført. Det er ikke, fordi der er noget i vejen med at have mål, men de her er ikke kun mål, men også realistiske projekter. Og i en coronatid, hvor hele verden er af lave, kan man næsten sige, er det jo ganske vanskeligt at finde finansiering til alt det, man godt kunne drømme om. Derfor er jeg egentlig ret stolt over, at vi har fundet finansiering også i dette års forslag til finanslov. ",1
1264,"Jeg synes faktisk, det er en enormt respektfuld måde at starte forhandlinger op på, at man – i stedet for at presse det i en retning – kigger sig omkring og på de mennesker, man taler med, og siger: Hvor er det, vi skal tage det her hen? Vi ved, at vi vil handle på natur- og biodiversitet krisen; hvordan kommer vi derhen? Det er faktisk med den respekt jeg synes de her forhandlinger er blevet indkaldt, og det er med den respekt, de foregår. Det var egentlig heller ikke for at sige, at det her forslag er drilleri, for jeg ser det faktisk som et reelt politisk redskab til at skubbe noget i gang, som vi var mange der syntes det var forkert at udskyde i et år. Så det var sådan set også sådan, jeg tog beslutningsforslaget nederst ",0
1265,"Mig bekendt er Venstre inviteret til finanslovsforhandlinger i morgen formiddag, og i Enhedslisten ser jeg det sådan, at der da intet er til hinder for, at man, hvis man er enig i finansieringen med det flertal, der er, og i målsætningerne, så er fælles om det. Men jeg er i tvivl om, om Venstre er det. For hvad er det for nogle målsætninger, Venstre godt kunne tænke sig i en bindende biodiversitetslov? Det ønsker jeg svar fra ordføreren på, før jeg i hvert fald vil åbne døren ind til det forhandlingsrum. Jeg ved godt, at det ikke kun er mig, der har mulighed for det, men jeg tænker også, at ordføreren må have en vis forståelse for det, særlig set i lyset af, at vi jo ikke har været særlig imponerede over den indsats, den Venstreledede regering leverede i sidste valgperiode. ",0
1266,"Jo, det kan jeg godt. Jeg ved ikke, om jeg får ballade med min finansordfører, for det er nok noget, der skal være hemmeligt til senere, men nu tager jeg chancen. Vi har i hvert fald i det her forslag sagt konkret i forhold til natur- og biodiversitet sagt, at vi gerne allerede til næste år vil afsætte 100 million kroner Så kan man sige: Jamen hvad rækker det til i et år? Det er jo klart, at det også vil forpligte os, hvis vi går ind i en aftale, der rækker 10 år ud i fremtiden eksempelvis, for så skal vi jo også finde finansiering i overslagsårene. Men nu laver vi altså kun finanslovsudspil for et år ad gangen. Så det var et konkret svar på det, som fru Gjerskov efterspurgte. ",1
1267,"Ja, og så håber jeg også, at SF vil se velvilligt på vores ønsker. Der er måske endda nogle, som de også selv er glade for, og som vi er glade for, og sådan håber jeg jo, at vi ender med et finanslovsforslag, som i øvrigt kan være startskuddet til at gøre noget ved både den her udfordring og i forhold til biodiversitet, i forhold til lavbund. Det er bare nogle kæmpestore opgaver, vi står foran. Jeg skulle lige til at sige, at jeg er glad for, at jeg ikke er finansminister. Det ville da egentlig være meget sjovt og udfordrende, men det er immer væk en kæmpestor opgave og ikke mindst i lyset af den situation, vi står i nu. Men jeg håber og krydser fingre for, at vi klarer den sammen. ",1
1268,"Tak til fru Marie Bjerre for at rose regeringen – det sætter jeg pris på. Det er rigtigt, at regeringen har haft en god dialog med medarbejdernes organisationer, og det indtryk, jeg har, når jeg taler med medarbejdernes organisationer, er, at de i lighed med regeringen er meget optaget af, at vi laver en grøn omstilling, og at vi også fra statens side på rigtig mange forskellige måder kan bidrage til det. Det håber jeg også at Venstre er enig i er en god idé. Det, som de så også siger, er, at for så vidt angår kantinerne, synes de, det er fornuftigt, at man lader det være op til den enkelte statslige arbejdsplads, hvad man vil servere dér, og det har regeringen sagt at vi giver dem ret i. ",0
1269,"Regeringen synes, det er klogt at lytte til medarbejderne. Det gælder også i den her sag. Der er et fælles ønske mellem regeringen og medarbejdere om, at vi laver en grøn omstilling af det danske samfund. Jeg tror også, at der er rigtig mange medarbejdere, der sætter pris på, at man kan spise vegetarisk i vores kantiner, og der er også mange medarbejdere, der gerne vil spise kød i vores kantiner, og vi lader det være op til den enkelte statslige virksomhed, hvad der bliver serveret i kantinerne. Det er regeringens holdning, og det hørte jeg for et øjeblik siden Venstre var glad for. ",1
1270,"Jeg kan jo som forskningsminister se, hvad forskningen gør ved samfundet. Den former vores hverdag, den former de løsninger, vi bruger, og den former de nye idéer. Men det er også det, der gør, at vi faktisk udvikler os som samfund. Det er da så afgørende især i en tid med grøn omstilling og med digitalisering, der brager derudad. Vi har brug for at få alle talenter i spil. Og lige nu kan vi se, at der er flere kvinder end mænd, der er kandidatstuderende, at der er flere kvinder end mænd, der er ph.d.'ere, men det er altså under hver fjerde, der er professor. Nogle af stederne i de her systemer er det stagneret. Der er et problem, og hvis vi som samfund vil have alle talenter i spil, er der brug for at gøre noget her. ",0
1271,"Fremtidens biltrafik skal være grøn – det håber jeg sådan set også er Enhedslisten ambition – og derfor er diskussionen jo selvfølgelig ude i et fremtidigt scenarie, hvor biler forhåbentlig ikke kører på fossile brændstoffer, og derfor bliver det selvfølgelig også en helt anden form for trafik. Min ambition er selvfølgelig at få afdækket det her efter bedste evne, og det er også klart, at det gerne skal være sådan, at de infrastrukturprojekter, som vi måtte beslutte os for at bygge – og her må jeg igen understrege, at der ikke er truffet nogen beslutninger – i sidste ende er til gavn for miljøet ligesom Øresundsforbindelsen, ligesom Storebæltsforbindelsen og ligesom den fremtidige Femernforbindelse. ",0
1272,"Jo, jeg kan godt se, at der kan være mange ting i det. Jeg synes også, jeg i min ordførertale prøvede at understrege, at der jo er mange sideeffekter ud over klimaeffekten. Og jeg skal selvfølgelig også give ordføreren ret i, at nej, det er ikke vedtaget – det er jeg helt med på; det her er førstebehandlingen, men jeg drømmer jo. Jeg synes, at hovedsagen her er, at det er en klimaindsats. Det handler om at give borgerne mulighed for gøre en klimaindsats. Der er jo andre steder, hvor det er biodiversiteten og naturen, der er i højsædet. Det kommer jo med automatisk, for når vi laver skov, og når udtager lavbundsjorder, kommer der også bedre biodiversitet og mere natur for eksempel, men udgangspunktet her er klimaet. ",0
1273,"Jo, men jeg mener alligevel, at formålet er så forskelligt i en naturfond, som arbejder med at sikre store naturområder til gavn for biodiversiteten, og som har det som hovedfokus, og så i den her fond, som jeg også tror kommer til at lave nogle lidt andre pakker, og som vil have meget mere fokus på klimaregnskabet. Så det kunne da godt være, at man kunne lægge det i samme organisation, men jeg tror alligevel, at man inden for den organisation ville få to søjler. Så kan det godt være, at man har én bestyrelse, men der kan jeg da være lidt bekymret for, hvordan man så sikrer, at begge fagligheder står stærkt nok i de to bestyrelser, og at fagligheden bliver stærk nok i begge spor. Så jeg er nok lidt skeptisk over for den idé. ",0
1274,"Palmeolien er jo klart det, der har været diskuteret mest, fordi der er den negative profil på palmeolien, som der nu engang er. Derfor synes jeg, det er rigtig fornuftigt, at der har været fokus på særlig palmeolie. Så kan man sige, at det vedrørende førstegenerationsbiobrændstoffer og det at anvende det til landtransport jo generelt er en overgangsløsning og ikke noget, som er en langsigtet løsning på de udfordringer, som vi står over for i forhold til omstilling til den grønne transport. Derfor er det klart, at vi på sigt også skal have udfaset førstegenerationsbrændstofferne i tanken, men derfor kan der jo alligevel være nogle gode effekter i en periode i forhold til den CO 2 -fortrængning, som der trods alt opnås ved de fleste førstegenerationsbiobrændstoffer. ",0
1275,"Der er ikke nogen tvivl om, at der også er store problematikker forbundet med sojaproduktionen og med den import, der er. Derfor synes jeg også, det er meget positivt, at der er så meget fokus på også at få nedbragt den anvendelse, der er. Og som sagt mener vi jo også, at der fremadrettet i højere grad skal kigges på CO 2 -fortrængning, og at vi skal have et fortrængningskrav fra 2022 og frem, netop så vi skifter fokus til , at det, at noget hedder biobrændstof på papiret, også betyder, at det er lig med at være grønt. ",1
1276,"Tak for ordførertalen. Det undrer mig grundlæggende, hvorfor Venstre synes, at det er fornuftigt og har et ønske om, at sådan en aftale, der fastholder et iblandingskrav og et klart incitament til førstegenerationsbiobrændstoffer, løber længere tid, frem for det, som vi jo heldigvis forhandler ovre i transportforhandlingerne, nemlig en CO 2 -fortrængningsmodel i brændstoflovgivningen. Så jeg skal bare forstå: Hvad var grundlaget for, at Venstre ville synes, det var fornuftigt, at den aftale, vi vedtager i dag, skulle have været for for eksempel 3 år? ",0
1277,"Liberal Alliance tilslutter sig de partier, som siger, at dette lovforslag er en lappeløsning. Vi vil dog gå lidt længere og sige, at den egentlige løsning ikke er alle mulige bedre regler for, hvad man putter i tanken. Den er, at vi har et velfungerende kvotemarked for CO 2 -udledning de steder, hvor det kan lade sig gøre, og at vi de steder, hvor det ikke kan lade sig gøre, har nogle afgifter, der afspejler den skade, som udledningen af CO 2  gør på vores klima. I fraværet af, at de ting fungerer optimalt i dag, ser vi det her som en lappeløsning, og vi stemmer for. ",1
1278,"Det var ikke et spørgsmål, jeg havde forventet at få i den her diskussion om det her lovforslag, men hvis det fremgik af den tidligere diskussion, at jeg brugte vejret i en enkelt sæson som det bærende argument, vil jeg nok sige, at jeg er blevet misforstået eller ikke har kommunikeret klart nok, for det, det handler om, er selvfølgelig det her mere ekstreme vejr, som vi ser generelt som følge af klimaforandringer, som er med til at underbygge hele behovet for klimahandling, altså at vi skal sikre, at det ikke stikker mere af i fremtiden. ",1
1279,"Jeg er egentlig lidt nysgerrig på, hvad SF's politik egentlig er i forhold til grøn omstilling og skatteprovenu. For vi hører tit SF sige, at de gerne vil have en grøn omstilling, men at det jo ikke må koste penge i statskassen, som kunne have været brugt på velfærd. Det her lovforslag koster jo 850 million kroner fra statskassen, fordi man har analyseret sig frem til, at vi bliver nødt til at lette nogle afgifter her for at få folk til at foretage det grønne valg. Men så er der jo så 850 million kroner mindre i statskassen, som SF kan bruge på pædagoger og sådan noget. Har SF skiftet holdning, eller er SF blevet trukket ind i det her? Hvad er forklaringen? ",0
1280,"Jeg kan meddele, at vi også støtter lovforslaget. Det er jo en del af en aftale, som vi også er med til, en god, grøn klimaaftale, og vi er også ligesom Liberal Alliance glade for, at Enhedslisten også bakker op om den relativt store skattelettelse, som er i det her lovforslag, med en særlig stor skatterabat til folk, der bor i store huse. Det synes vi er rigtig fint, og især fordi det jo gavner miljøet, at vi med en bedre afgiftsstruktur opmuntrer til, at man bruger mere grønne energikilder og derved fremmer en grøn omstilling og en reduktion af CO 2 -udledningerne. Så vi er glade for lovforslaget og glæder os til, at det bliver vedtaget. ",1
1281,"Først og fremmest er jeg glad for den reaktion, som herre Erling Bonnesen udviser. Jeg tænker, vi får et rigtig godt og tæt samarbejde. For der er brug for, at der er stabilitet og ro i forhold til at sikre, at vi også fremadrettet får en stærk fødevareproduktion i Danmark. Så det er svaret på spørgsmålet: Jeg ser for mig, at Danmark fortsat skal være en stærk fødevarenation, en stærk producent af fødevarer. Men det er klart, at Danmark også har en forpligtelse til at vise den grønne vej. Og der er jeg glad for, at erhvervet viser nogle takter, og jeg håber også, at partiet Venstre vil bakke op i forhold til en grøn omstilling af landbrugserhvervet. ",0
1282,"Jamen Socialdemokratiet har på ingen måder draget i tvivl, at Socialdemokratiet ønsker at have en stærk animalsk produktion i vores landbrug. Man kan ikke finde en eneste linje, et eneste komma, et eneste punktum mod det i den her tid, hvor vi har haft regeringsmagten. Men det er ikke det samme som at sige, at den animalske produktion ikke skal udvikle sig i en bedre og mere hensigtsmæssig retning, når vi snakker dyrevelfærd. Det er heller ikke et lighedstegn, der betyder, at vi ikke kan blive endnu bedre, når vi for eksempel snakker klima og grøn omstilling. ",0
1283,"Jeg har respekt for, at Socialdemokratiet og Socialdemokraterne er glade i dag. Altså, når man får gennemført sin politik, skal man da være et skarn, hvis ikke man skal være glad. Vi er så blot ikke enige i, at det er den rigtige vej at gå, altså med en ret til tidlig pension, som man de første år finansierer af råderummet – som vi så ikke kan bruge på sundhed og grøn omstilling – og de følgende år ved at hæve skatter og afgifter, og det er vi modstandere af. Det er jo nemlig det modsatte, vi har brug for. Vi har brug for en jobvækst, blandt andet til de ledige, som Socialdemokratiet jo også plejer at være meget optaget af. ",0
1284,"Ja, det er korrekt, at Helsingør allerede i dag har rigtig meget tung transport, og nu kan jeg så forstå på den socialdemokratiske ordfører, at man vil facilitere, at der kommer endnu mere tung transport, og at man faktisk vil lave Nordsjælland og hele Sjælland om til en omfartsvej for at facilitere tung transport fra Sverige til Tyskland. Og nu spørger jeg en gang til: Hvordan hænger det sammen med Socialdemokratiets udmeldinger om, at man skal være klimavenlig og reducere CO 2 -udledningen med 70 pct.? ",1
1285,"Det kan jeg jo ikke slå til på, og man er jo altså nødt til ikke kun at forholde sig til procenter, men også, hvad der er for nogle konsekvenser hen ad vejen. Nu nævnte jeg landbruget for et øjeblik siden, og det samme er det jo med bilbeskatningen, som vi taler om nu. Som det fremgik af talen, er jeg fra Sønderjylland, og fru Signe Munk er fra Midtjylland. Der er der da mange familier, der skal bruge en, hvis ikke to biler, for at hverdagen hænger sammen, og der kender vi godt til teknologi nu, hvor vi kunne sige, at de bare skulle droppe det at have en fossil bil lige med det samme, og at vi beskatter dem fuldstændig ud. Men så ville de jo ikke have muligheden for at få deres liv til at hænge sammen, og så er det, at vi får de gule veste frem, og det skal vi ikke i Danmark. ",0
1286,"Det er muligt, at man ikke når op på det fulde beløb, og at man ikke gør det nu, men hvis vi betragter den udvikling, der faktisk er på det område, så bliver der jo også set mere på, hvordan vi med vores udviklingsbistand understøtter lande, der har problemer på grund af klimaforandringer, eller hvor vi kan lave investeringer lokalt, så det også gavner deres grønne omstilling der. Så det er jo absolut en overvejelse, herre Torsten Gejl kan genfinde i udviklingspolitikken. ",1
1287,"Tak, og tak til ordføreren for talen. Det er jo vigtigt, at kunne forestille sig den fremtid, man gerne vil skabe, for så at kunne handle på det. Det, jeg godt kunne tænke mig at spørge ind til, er naturkrisen, biodiversitetskrisen, som vi står midt i, og som skriger på handling. Vil Socialdemokratiet være med til at skabe ordentlig beskyttelse i Danmark af vores natur, hvad vi ikke har i dag? Vil Socialdemokratiet være med til at lave en biodiversitetslov, der sætter rammer op omkring, hvordan det er, vi når det smukke samfund i fremtiden, så vi stadig væk har en stor variation af sommerfugle og biller og bier i 2030? ",1
1288,"Der er ingen tvivl om, at vi har behov for at gøre mere på en række punkter for at passe bedre på vores natur og biodiversitet. Jeg synes for eksempel, det lige nu er meget bekymrende at se den her udvikling med iltsvind mange steder. Det er rigtig skidt og selvfølgelig et emne, som vi er nødt til at tage dybt alvorligt. Jeg kan bare se, at vi på hele den her dagsorden bevæger os i den rigtige retning. Lad os endelig fortsætte den samtale andetsteds. ( Formanden  (Henrik Dam Kristensen): Tak!) Jeg forstod, at der var flere, der gerne ville, og jeg gør det gerne. ",1
1289,"Vi ønsker at indføre bindende naturmål. Det mente vi også, da vi var i regering; vi afsatte ovenikøbet pengene til det på finansloven – to gange, tror jeg. Vi ønsker det fortsat. Vi har i Venstre selv prioriteret at afsætte 100 million kroner i vores kommende finanslovsforslag til at kunne lave en plan for natur og biodiversitet – regeringen har afsat det halve, nemlig 50 million kroner Og det står jo i grel modsætning til, hvad man lovede danskerne før valget: at man inden for 100 dage, sagde statsministeren, ville komme med en natur- og biodiversitetsplan. Altså, der er gået over 400 dage, og vi har ikke set skyggen af den plan. ",0
1290,"Mange tak. Nu er DF jo med i klimaloven, hvor der står, at vi skal sænke CO 2 -udledningen med 70 procent inden 2030. DF sagde i april, at man ville ned på 60 procent, og at man overvejede at gå fra forliget, hvis det ikke kom nederst Jeg vil godt lige høre, om formanden vil bekræfte, at DF stadig væk er med på en reduktion på 70 procent Og hvis det er rigtigt, vil DF så være med til vende hockeystaven om, så det er nu, vi laver besparelser? Så kan vi eventuelt – hvad kan man sige – gøre det lidt langsommere, hvis vi kommer hurtigere frem til målet, end vi havde troet, men det er nu, at vi laver besparelser, for eksempel via en ensartet CO 2 -afgift, som Venstre også siger, eventuelt endda inden for skattestoppet? ",1
1291,"Det er godt. Tak for spørgsmålet og for anledningen til at vise lidt uenighed med FN måske i den her sammenhæng. Det er egentlig allermest, fordi vi ikke mener, at det for Danmark er vejen frem, fordi vi er så heldige, at vi i forvejen på en lang række andre og langt grønnere energiformer kan komme til at levere 100 procent vedvarende energi. Vi kommer ikke til at blande os i, hvordan andre lande laver den sammenblanding, men nej, jeg tror ikke på, at vi skal indføre kernekraft i Danmark. ",0
1292,"Nu svarede ordføreren ikke helt på spørgsmålet. Jeg vil gerne høre, om SF vil være med til at sikre, at der bliver lavet en aftale, som ikke øger iblandingen af fødevarer fra 2022 i den transportaftale, der laves. Jeg er helt enig i, at der kan opstå et eller andet i fremtiden, som er langt bedre end at putte fødevarer i tanken, og det er vi sådan set også i Enhedslisten meget for at se på, men der er vi inde på den der bane, hvor man kan håbe på et eller andet, som kommer tæt på 2030. Men vil SF være med til at sikre, at der ikke bliver et forøget iblandingskrav med hensyn til fødevarer i førstegenerationsbiobrændstoffer fra 2022? ",0
1293,"Jamen det er klart, at hvis vi ser på det isoleret set, så synes vi langtfra, at det er ambitiøst nok. Og det er også derfor, at det er noget af det, vi presser på for, både i forhold til den grønne omstilling, men også i forhold til miljø og biodiversitet og også – det er fuldstændig rigtigt – i forhold til generationsforureninger. Og derfor er det også noget af det, vi kommer til at have fokus på i finanslovsforhandlingerne. Men det er klart, at de ting, der er skitseret i forståelsespapiret, jo ikke er noget, vi løser på én gang; det er noget, der skal løses igennem den her regeringsperiode, og det er også en opgave, som vi selvfølgelig tager på os. ",1
1294,"Ja, tak. Og tak til herre Søren Pape Poulsen for talen. Jeg vil gerne snakke om natur og biodiversitet. Jeg kunne godt tænke mig at høre Konservative om noget, fordi jeg ved, hvor meget blandt andet fru Mette Abildgaard i sidste valgperiode kæmpede for, at der  skete  noget på det her område. Nu står vi så med et nyt flertal, og er Konservative derfor med på, at vi får sat konkrete mål for biodiversitet og natur i Danmark? Er Konservative med på, at vi sikrer, at der kommer en reel juridisk fredning af de her områder, som vi udpeger? Er I med på den? ",0
1295,"Vi er i hvert fald med på at sikre, at vi får noget mere natur og også gør noget for biodiversiteten. Jeg tør bare ikke stå her på talerstolen og love, hvor vi lige vil være med juridisk – for så kommer vi ind i noget, der også bliver teknisk. Den krog tror jeg ikke lige at jeg bider på i dag. Men jeg kan forsikre spørgeren for, at det, som fru Mette Abildgaard kæmpede for og kæmper for, jo er det, hele Det Konservative Folkeparti kæmper for. Og når vi kommer med et finanslovsforslag, for sådan et kommer vi også med, vil der også være sat flere penge af til lige præcis det område. ",0
1296,"Tak til ordføreren for talen. Jeg ved, at noget af det, som Liberal Alliance ofte lytter til, er erhvervslivet, og erhvervslivet kalder på klimahandling. Senest i den her uge har Information bragt en klimaappel underskrevet af 139 fremtrædende personer fra erhvervslivet, forskningsverdenen, civilsamfundet og politik, og for et par uger siden var det Dansk Erhverv, der efterspurgte en CO 2 -afgift koblet med bedre forhold for erhvervslivet, så vi på den måde kan gøre det dyrere at forurene sort og billigere at være grøn og altså få en reel grøn omstilling. Så vil Liberal Alliance være med til at indføre en ensartet støt stigende afgift på al drivhusgasudledning? ",0
1297,"Det grønne vækstlag skal støttes, de grønne iværksættere skal støttes. Vi vil for eksempel gerne have nedsat kapitalkravet på anpartsselskaber. Det skal være sådan, at i det øjeblik man som grøn iværksætter byder ind på den grønne omstilling og passer på sit CO 2 -forbrug, skal man da i allerhøjeste grad støttes. Så i Alternativet vil vi meget, meget gerne støtte de grønne iværksættere. Og det er utrolig vigtigt, at de små byerhverv, de mellemstore virksomheder og de små virksomheder meget, meget snart finder ud af, hvordan vi skal reducere CO 2 -udledningen, og snart kan se det, så de kan indrette deres virksomheder efter det hurtigt. ",1
1298,"Erhvervsudvikling er jo et grønlandsk ansvar, men jeg synes jo sådan set, at det at bruge hele fisken, som man jo er rigtig gode til i Island, også er et oplagt innovationsprojekt og måske også at koble noget forskning og noget erhvervsudvikling sammen. Grøn klimaforskning er også helt oplagt i Grønland, hvor vi jo virkelig er vidner til klimaforandringerne, men selv har valgt ikke at underskrive Parisaftalen. Jeg synes, der er nogle ting, der sådan clasher lidt sammen, og selv om vi måske ikke er dem, der udleder mest CO 2 , så er vi sådan set for mange i hvert fald et symbol på klimaforandringerne og behovet for, at der bliver gjort noget. ",0
1299,"Det er vigtigt for Frie Grønne, at vi tager vores klimaansvar på os. Det er vigtigt, at vi har et mål, der også inkluderer vores shipping, vores import, vores flytrafik – altså, alt det, der ikke tæller med i klimaloven i dag. Det er godt, at vi har en klimalov, men mange gange får vi det til at lyde, som om hvis vi bare når 2 grader, er alt godt. Nej, 2 grader er også en katastrofe. Derfor mener Frie Grønne, at vi skal lave en klimalov 2.0, som har hele vores ansvar og alle vores udledninger med. Så  er vi et foregangsland,  så  er vi et grønt foregangsland, og  så  er vi klimaansvarlige. ",1
1300,"Ja, selvfølgelig skal vi også satse på teknologi, men jeg kunne godt tænke mig at komme med et par eksempler på, hvorfor jeg kan være bekymret – eksempler, som ikke har noget med klimaet at gøre: Det er Storebæltsbroen, det er Metrocityringen, og det er supersygehuset i Gødstrup. Hvad har de tilfælles? Det er forsinkede kæmpeprojekter. Det har jo ikke så meget med klimaet at gøre, og dog alligevel. For regeringen baserer rigtig meget af sin politik frem mod 2030 på grønne brændstoffer, som kommer ved at bygge store energiøer. De er gode, brændstofferne er gode, men store anlægsprojekter bliver ofte forsinkede. Hvis det sker, hvad er planen så? ",0
1301,"Jeg vil i hvert fald bestræbe mig på at have et åbent sind. Jeg tør ikke svare fyldestgørende på, præcis hvordan vi skal gribe det der arbejde an, men jeg vil gerne have lov til at slå fast, at jeg føler mig mindst lige så forpligtet på biodiversiteten, som jeg gør på klimaet. Vi har ikke råd til at gøre det hele på en gang, og det er jo ikke mindst regeringens lod at gøre opmærksom på, at vi også skal have pengene til at passe. Men jeg tror, vi kan tage nogle af de næste skridt på biodiversitetsområdet, nogle markante næste skridt på klimaområdet – bare også, så det er sagt, at det ikke er, fordi vi er gået væk fra vores ambitioner, ej heller på det her område. ",0
1302,"Nu ved jeg jo ikke, hvad der ligger i det spørgsmål: »al ny oliejagt«. Det er helt rigtigt, at Total har trukket sig, og at ministeren allerede nu har indkaldt til forhandlinger, for vi skal selvfølgelig se på, hvad det her skal have af konsekvenser, og som på alle andre områder vil vi jo gerne appellere til noget balance. Vi ønsker, at Danmark skal være fossilfrit i 2050, det skal vores nordsøpolitik jo afspejle, og samtidig er de aktiviteter, der er omkring Nordsøen, meget, meget vigtige for rigtig, rigtig mange mennesker, der går på arbejde, ikke mindst i Esbjerg og på Vestkysten, så vi skal huske at have alle nuancerne med ind også i den her diskussion. ",0
1303,"Nå, men den klimabold vil statsministeren ikke rigtig gribe. Så lad mig kaste en ny. Et svar til fru Zenia Stampe har vist, at landbruget står for cirka en tredjedel af Danmarks udledning, og at foderproduktionen nu optager halvdelen af Danmarks samlede areal. Verdens største kødproduktion per indbygger er altså ikke bare ødelæggende for klimaet, det tager også al pladsen fra naturen. Vil statsministeren løse problemet og reducere antallet af landbrugsdyr i Danmark? ",1
1304,"Statsministeren har ikke generelt hævet skatterne; statsministeren har ikke generelt hævet ydelserne. Alligevel kan vi konstatere, at både skatter og ydelser er blevet hævet. Om de så er blevet hævet specifikt eller generelt, går jeg sådan set ikke så meget op i. Jeg kunne godt tænke mig at få svar på mit spørgsmål: Hvad er statsministerens svar til de lønmodtagere, der nu må se, at et trecifret millionbeløb af deres surt tjente skattekroner nu ikke går til velfærd eller grøn omstilling, men til højere ydelser til arbejdsløse flygtninge og indvandrere? Hvorfor? ",0
1305,"Nej, vi synes ikke, man bare skal hæve skatter og hæve skatter. Og nogle af de skatter, som Venstre og nu også nogle fra Konservative har sagt at vi har hævet og hævet, er nogle, man har stemt for – det er for eksempel på cigaretter. Altså, hvis vi skal have en kvalificeret diskussion om det her, skal vi jo se på, hvad det er for nogle skatter, der er blevet hævet. Vi har hævet skatten på plastik, på plastikposer. Lige før havde vi en diskussion omkring biodiversitet, nemlig om, at vi skal forbruge mindre plastik. Men mig bekendt havde De Konservative et ønske om endnu større stigninger på cigaretter, end Socialdemokratiet havde. Så lad os nu måske prøve at få kvalificeret diskussionen. ",0
1306,"Ja, jeg anerkender, at den udvikling er i gang lokalt. Det er til gengæld ikke Venstres fortjeneste – det er mere en masse grønne partier, der kæmper for det. Og i blandt andet København og Aarhus har man jo besluttet, at man skal reducere udledningen fra kosten med 25 procent i 2025 og i 2024 – og det er en rigtig god udvikling. Men der er stadig væk ikke en rettighed til, at man lokalt kan vælge det plantebaserede, hvis man ønsker det. Og derfor synes jeg jo, det er godt, at udviklingen er der lokalt, men vi kan også bakke op, og vi kan sige klart: Vi synes, at den enkelte skal have den her rettighed. Og derfor bakker vi både op om den grønne omstilling lokalt,  og  vi gør det her fra Christiansborg. ",1
1307,"Svaret er det, at Danmark skal være rigere – Danmark skal selvfølgelig ikke være fattigere – og derfor er det det, regeringens politik handler om, både når vi håndterer coronakrisen, og når vi holder hånden under tusindvis af arbejdspladser med omfattende hjælpepakker, som er med til at sikre, at erhvervslivet kan fortsætte, selv om det er i en uhyre vanskelig situation, med at udvikle sig, stadig væk vinde nye ordre, fastholde folk i job, være aktive i deres lokalområder med at tiltrække og skabe vækst – og senest, altså, en grøn skattereform, som har gjort, at vi viser, at det, som alle taler om, nemlig grøn omstilling, sagtens kan gå hånd i hånd med fremgang og vækst. ",1
1308,"Jeg svarede på det, der blev spurgt om, altså hvornår ministeren vil være tilfreds, i relation til hvor fattigt Danmark skulle være. Det er jeg som minister selvfølgelig overhovedet ikke enig i, og derudover ved herre Ole Birk Olesen også, at den præmis, der bliver lagt ind, for besvarelsen af spørgsmålet pænt sagt bygger på en upræcis læsning af det omtalte svar. Vi mener, at der er andre elementer end lige nøjagtig skattelettelser, som gør Danmark rigt, og nogle af de elementer er at føre en aktiv krisepolitik, en aktiv finanspolitik og en aktiv politik for en grøn omstilling af Danmark. ",0
1309,"Hvis man ser på en af de såkaldte afgiftsstigninger, som er med i svaret, så er det eksempelvis stigningen i tobaksafgifterne, som går på tværs af mine nu to ressorter, nemlig både skatteministerens og finansministerens område. Det har jo et klart sundhedssigte, og det er at holde folk ude af rygning, sikre, at der er færre, der dør af rygning, at folk får et bedre liv, og at de lever længere. Det er med til at gøre samfundet rigere. Derfor er det en upræcis læsning, som herre Ole Birk Olesen foretager af svaret her. Regeringens politik er, at Danmark skal være rigere. Vi skal have mere vækst, og vi skal have mere beskæftigelse, og en aktiv krisepolitik og en aktiv politik for grøn omstilling er to helt vitale svar på det. ",0
1310,"Først vil jeg glæde mig over, at ordføreren også mener, at der er behov for og at det er tiltrængt, at vi gør noget mere for naturen i Danmark, for det er jo dét grønne mandat, som danskerne også har givet, at der altså er behov for, at vi får vendt den udvikling i naturen, hvor vi kan se, at det går tilbage år efter år efter år. Og noget af det, som forskerne peger på, er, at vi er nødt til at have nogle af de her store græssere til at komme ud og rode i skovbunden, så de får sat gang i mange processer. Det giver plads til et mere varieret dyreliv, til svampe, til planter – til simpelt hen at få en bedre biodiversitet. Det er jo lige præcis derfor, vi gør det. Men selvfølgelig skal vi gøre det på en god, inddragende og dialogbaseret måde. ",0
1311,"Præcis hvilke dyr der skal udsættes, er jo ikke besluttet endnu. Men det er klart, at når der bliver sagt store græssere, er det jo blandt andet nogle af de her vilde heste eller kvæg, som er tunge og kan sætte gang i noget biodiversitet, der tænkes på. Men det er ikke besluttet, hvad det er for nogle dyretyper. Det, man skal i gang med at kigge på, er jo, hvad det er for nogle konkrete områder, vi taler om. Hvad er der egentlig behov for af dyretryk? Hvilke dyreracer vil være gode for den biodiversitet, vi gerne vil have fat i og gang i? Jeg synes også, at det hjælper med dialog, for det er klart, at der godt kan være en bekymring, og den skal man jo imødegå, og det kan man også tit gøre med oplysning og med mulighed for netop at tage dialogen med hinanden. ",0
1312,"Ja, det kan vi godt sige. Jeg mener nu også, det er interessant at se på nogle af enkeltområderne og ikke bare se på det generelt. Men der er jo et andet problem med økologi, og det er, at det forbruger større landbrugsareal, så hvis vi øger den økologiske produktion i Danmark og beholder det samme landbrugsareal, så vil vi jo producere mindre i Danmark i det konventionelle landbrug, og det vil så flytte til udlandet, hvor de producerer mindre effektivt, end vi gør i Danmark. Så vil det ikke betyde, at der ikke sker nogen reduktion af CO 2 , eller at CO 2 -udledningen bliver større på globalt plan? ",0
1313,"Der er en række kvaliteter ved at dyrke økologisk. Jeg har allerede nævnt kvælstofudvaskningen, biodiversiteten og dyrevelfærden, og klimamæssigt kan vi ikke sige, at det udleder mere. Så det er en samlet vurdering, der ligger til grund, og det, som Nye Borgerlige foreslår med det her forslag, er jo, at al støtte til økologisk landbrug skal stoppes, og det er derfor, vi afviser det. Der kan sagtens være diskussioner om produktivitet og andet, men vi har løbende diskussioner om de her ting. Der er mange fordele ved økologi, og det er derfor, vi støtter det. ",1
1314,"Jeg enig med ordføreren i, at Danmark har et landbrug, som er foran på en lang række parametre, både i forhold til det økologiske, men så sandelig også det konventionelle, hvor man faktisk siden 1990 er lykkedes med at nedsætte sin CO 2 -udledning med 16 procent, samtidig med at produktiviteten er steget. Det er en succeshistorie, og jeg tror i virkeligheden på, at det danske fødevareerhverv er stærkt, fordi der er så mange varer på hylderne. Og en af de nye varer, der jo kommer på hylderne – eller allerede er på hylderne, men bliver mere udbredt – var jo det, vi brugte tid på at diskutere herinde i salen i går: det plantebaserede. Der er ingen tvivl om, at hvis vi smeder, mens jernet er varmt, kan Danmark blive et stærkt foregangsland, også når vi snakker plantebaserede fødevarer. ",0
1315,"Når vi nu skal reducere vores CO 2 -udledning så meget, som vi skal, synes vi bare at vi skal gøre det på en fornuftig måde. Ordføreren nævner også det her med, at vi skal have mere plantebaseret produktion, men det har jo ikke noget at gøre med, om det er økologisk, eller om det er konventionelt. Det kan man jo producere på begge måder. Og så ved jeg, at ordførerens parti er meget begejstret for, at der skal indføres en CO 2 -afgift, som skal lægges på alle varer. Er ordføreren så indstillet på, at CO 2 -afgiften på økologisk svinekød derfor bliver markant højere end på kød fra konventionelt opdrættede svin, al den stund at økologisk svinekød producerer cirka 20 procent mere CO 2  per kilo produceret kød? ",0
1316,"Det er jo svært at diskutere, hvis vi er uenige om fakta. Jeg mener, at det er evident, og det tror jeg også at der er enighed om, nemlig at der er større CO 2 -udledning ved økologisk svineproduktion. Så mener ordføreren ikke, at det er lidt underligt, at man så giver tilskud med den ene hånd og derefter pålægger en CO 2 -afgift med den anden og dermed tager en større CO 2 -afgift tilbage? Man giver altså et tilskud og tager det tilbage igen. Er det ikke en ulogisk måde at gøre det på? ",1
1317,"Tak for talen. Nu er det jo ikke rigtigt, at Nye Borgerlige ikke interesserer sig for CO 2 -udledning. Det interesserer vi os meget for. Når vi har vedtaget den her 70-procentsmålsætning, er vi meget optaget af, at vi gør det på den mest hensigtsmæssige måde. Nu taler ordføreren meget om biodiversitet, og det er rigtigt, at der selvfølgelig er en forskel på biodiversiteten i konventionelt og økologisk landbrug, men et økologisk landbrug optager jo mere plads, som man så i stedet for kunne udlægge til fri natur. Det ville da give mere biodiversitet, hvis man gjorde det. Er ordføreren ikke enig i det? ",0
1318,"Jeg kan sagtens forstå begejstringen og utålmodigheden med hensyn til også at komme til at vide mere. Jeg er selv også utrolig begejstret over, at vi har lavet den her natur- og biodiversitetspakke, som vil gøre en markant forskel for naturen i Danmark. Vi  har  jo allerede taget fat på de to første naturnationalparker, som jeg også nævnte – Fussingø og Gribskov – og der er man jo i fuld gang med at rulle det ud. Og så skal vi som sagt her i 2021 have taget fat på at få rullet planen for de penge, som der er afsat, ud til resten af landet. ",0
1319,"Det har jeg svaret på, og jeg mener, der går en lige linje her fra det meget brede signal – man kan sige kraftige signal – der eksempelvis var ved sidste folketingsvalg, om, at den udvikling, der skulle være i Danmark efter valget, var en udvikling, hvor ikke mindst den grønne omstilling skulle vægtes meget mere og veje meget tungere end hidtil. Det har regeringen taget fat på her, senest med den store og brede aftale om en grøn skattereform; vi har ophør af udvinding af olie i 2050 i Nordsøen; vi har en ambitiøs grøn omstilling af vores transportsektor. Det er også noget, vi kæmper for på den europæiske arena, og det gør vi med det her og med det mandat, vi har fået, og med de aktiviteter, som vi ellers lægger for dagen der, hvor de her ting forhandles. ",1
1320,"Regeringen har meget stor respekt for befolkningens afgørelse. Det er derfor, vi har taget fat i forhold til det meget klare signal, der blev sendt ved folketingsvalget. Det var et klart signal om ikke bare et politisk sporskifte i landet, men det var også et klart signal om et sporskifte til fordel for og i retning af en betydelig mere grøn omstilling af det danske samfund stadig væk med fokus på sammenhængskraft, udbygning af vores velfærdssamfund og en udvikling, hvor vi kan sikre, at der også er fremgang i forhold til arbejdspladser i sigte for Danmark. Det er det, vi har kæmpet for her i dette Ting, hvor vi står nu, og det er det, vi kæmper for i Europa, og vi synes i al beskedenhed, at vi er lykkedes meget godt med den indsats, vi har gjort under forhandlingerne om den her plan. ",0
1321,"Igen er det et lidt hypotetisk spørgsmål, i forhold til hvad det er, vi egentlig diskuterer her, for jeg ser ikke nogen steder, at vi bliver pålagt at opsige vores overenskomster. Jeg ser derimod en genopretningspakke, som vil betyde noget for danske arbejdspladser, for europæisk økonomi, og som er med til, om end det kunne være mere ambitiøst, at lave grøn omstilling på europæisk plan. Så isoleret set i den her sag synes jeg da, der er tale om solidaritet, og det tror jeg da også at Enhedslistens ordfører er enig i. ",0
1322,"Man kan jo sige, at det, der ikke er herinde i salen, er det grønlandske parlament, de grønlandske folkevalgte, ud over os, der er valgt til Folketinget, og det gælder selvfølgelig også dem fra Lagtinget i Færøerne. Så jeg tror bare, at det i virkeligheden ville give en merværdi for alle at lytte til hinanden, også sådan på mere kontinuerlig basis. I forhold til klimaforandringerne kan man jo ikke være uenig i det, som ordføreren siger, men når vi snakker om klima og Grønland, så savner jeg også nogle flere initiativer. Det er sådan set hjemme i Grønland initiativet skal tages, det er et hjemtaget område, men der er i hvert fald fra IA's side stor bekymring over, at klima ikke fylder noget mere. Var der noget, man kunne samarbejde omkring i forhold til klima? ",0
1323,"Der er lige en anmeldelse, inden vi går videre. Skatteministeren (Morten Bødskov): Lovforslag nummer L 129 (Forslag til lov om ændring af registreringsafgiftsloven, brændstofforbrugsafgiftsloven, ligningsloven og forskellige andre love (Ændring af registreringsafgiften af person- og varebiler og motorcykler, ophævelse af tillæg og fradrag for energieffektivitet, forhøjelse af brændstofforbrugsafgiften og vægtafgiften og omlægning af brændstofforbrugsafgiften til CO2-baseret afgift, justering af beskatning af fri bil og forhøjet deleøkonomisk bundfradrag for privat udlejning af nul- og lavemissionsbiler, forlængelse af ordning med lav afgift på el til erhvervsmæssig opladning af eldrevne køretøjer m.v.)). Titlen på den anmeldte sag vil fremgå af folketingstidende.dk. ",0
1324,"Ordføreren nævner den grønne omstilling, og i den forbindelse bliver jeg også lige nødt til at berøre Venstres skattestop. For ikke bare stod man uden for politiforliget, man stod også uden for forliget omkring de grønne biler. Man stod jo uden for, fordi fossilbilerne blev marginalt dyrere, og jeg bliver simpelt hen nødt til at spørge Venstre: Synes ordføreren, det er realistisk at nå klimamålene, uden at fossile biler bliver bare marginalt dyrere? Synes man virkelig, det er realistisk? ",1
1325,"Det er nemlig det andet, altså det i forhold til tidsplanen. Faktisk fik vi jo bundet regeringen op på at skulle levere i forhold til en CO 2 -afgift i juni i forbindelse med den klimaaftale, der blev indgået. Der stod nemlig: Aftalepartierne forpligter derfor regeringen til at udarbejde et oplæg til en grøn skattereform og indkalde til forhandlinger herom i efteråret 2020. Regeringens oplæg skal indeholde modeller for grundlæggende justeringer af energibeskatningen, der indebærer en ensartet CO 2 -afgift – som udgangspunkt ved regulering af alle brancher og sektorers klimagasudledning. Nu har vi fået en syltekrukke. Hvorfor holdt vi ikke bare regeringen fast på det, som vi allerede havde bundet den op på en gang? ",1
1326,"Jeg ser ikke nogen grund til, at man på forhånd skal sige, at det her er en syltekrukke. Man kan sige, at i forhold til de udspil, der var i forhandlingerne, så har vi fået strammet op på tidsplanerne, og vi har fået givet flere penge til puljerne til grøn omstilling. Men det ændrer jo ikke på, at jeg godt vil medgive herre Rune Lund, at det havde set anderledes ud, hvis det havde været os, der havde skrevet den. Men der er vel også nogle i herre Rune Lunds bagland, der synes, at den her finanslov skulle have set helt anderledes ud, og at den nok måske alligevel ikke er god nok. Sådan er det jo altid. Vi ender med at vurdere samlet med skattereformen og med de indrømmelser, vi fik, at vi er med i det, selv om der helt åbenlyst er nogle ømme punkter i det. ",1
1327,"Tak for det. Tak til ordføreren. Mens vi står herinde og diskuterer også CO 2 -reduktioner, findes der nogle uden for Borgens mure, som kæmper for at reducere det med deres produkter. Det tjener de penge på. Too Good To Go tjener penge på at reducere madspild. Tesla tjener penge på at lave elbiler, som jeg ved at ordførerens parti også gerne vil have flere af. Ørsted tjener penge på at opstille havvindmølleparker rundtomkring i hele verden. Et simpelt spørgsmål: Er det okay for Enhedslisten, at de her selskaber tjener penge på at lave grøn omstilling og fjerne CO 2 ? ",0
1328,"Det kan jeg ikke sige fuldstændig helt præcist, og nogle af de ting, der reducerer CO 2 -udledningen, er jo egentlig et råderum, som ikke bliver anvendt i finanslovsaftalen, men som er gået videre over til skatteaftalen, over til bilaftalen, og de aftaler mener vi er for uambitiøse. Jeg skal ikke kunne sige – jeg ved faktisk ikke, om det er regnet ud – præcis hvad hele finansloven reducerer CO 2 -udledningen med, men som jeg sagde i går ved debatten om redegørelsen omkring klima til klimaministeren, er der brug for at stramme op, for bilaftalen skulle have reduceret med tre gange så meget, hvis det skulle have battet. Skatteaftalen, som der også er afsat finansiering til, kunne jo ikke engang finde ud af at lave nogen solide CO 2 -afgifter. Så der skal i hvert fald strammes op. ",1
1329,"Tak for det. Jeg kan så oplyse, at den reducerer CO 2 -udledningen med 0,2 million t. Det er 0,3 million t mindre end sidste år. Så at kalde den her finanslovsaftale historisk grøn kan man nok i hvert fald ikke – i hvert fald ikke, når det gælder klimaet, for sidste år var vi mange, der måske syntes, at klimaet ikke var det, der havde højeste prioritet i finansloven. I lyset af det vil jeg spørge ordføreren, om ordføreren mener, at den socialdemokratiske regering lever op til deres historisk grønne mandat, når der er så få initiativer, der reducerer CO 2 -udledningen i deres finanslov. ",0
1330,"Det kommer an på, om man relaterer den såkaldt grønne skatteaftale og bilaftalen og sådan nogle ting til finansloven, men lige så glad som jeg er for det her kæmpe spring i biodiversiteten, som betød, at vi fik udelt ros fra alle de grønne organisationer på samme dag – det tror jeg aldrig vi kommer til at opleve igen – lige så fuldstændig enig er jeg i, at der er tale om klimanøl og pyntegrønt på klimaområdet. Det, jeg roser her, er en biodiversitetspakke af historiske dimensioner, og den  skal  vi være med i. Det, jeg kritiserer rigtig, rigtig stærkt, er, at det er gået lidt i stå med initiativerne, og derfor, kære Venstre, er vi nødt til at se rigtig, rigtig grundigt på landbruget her til foråret. ",1
1331,"Den her regering har lagt den mest ambitiøse strategi for grøn omstilling af det danske samfund. Der er ført en historisk lempelig finanspolitik, som betyder, at danske virksomheder får bedre muligheder for i en krisetid at omstille deres produktion til en grønnere fremtid og til at vinde nye grønne arbejdspladser – senest ikke mindst med en grøn skattereform, hvor vi frem til 2025 giver samlet set lempelser for 5,3 milliard kroner til en grøn omstilling. Det skaber i 2022 5.000 nye arbejdspladser. Det er ambitiøst, og det er med til at sikre, at dansk økonomi bliver bragt fremad igen. ",1
1332,"Tak. Jamen vi har valgt en linje i den grønne omstilling og den grønne genstart af Danmark, som betyder, at vi skal have alle med. Jeg tror, det er meget vigtigt, og regeringen tror, det er meget vigtigt, at vi sikrer, at vi bevarer den sammenhængskraft, som på mange måder er berømmet uden for landets grænser for, hvordan vi håndterer også kriser i det danske samfund og internationale krisers gennemslag i det danske samfund. Og man skal passe meget på i den her diskussion med ikke at rokke ved det. Derfor har vi valgt en, synes jeg og regeringen selvfølgelig, meget, meget ambitiøs grøn omstilling, som er med til at sikre, at det Danmark, der kommer ud på den anden side af krisen, er grønnere, og at der er massevis af nye grønne job til danskerne dér også. ",1
1333,"Det var en hel masse ord, der tog lang tid at sige, men som desværre ikke rigtig svarede på spørgsmålet. Det, som er så centralt i den her diskussion, er nemlig, at den politik, regeringen fører, gør Danmark fattigere, og når Danmark bliver fattigere, er der færre penge til velfærd, der er færre penge til grøn omstilling, og der er færre penge til bedre infrastruktur. Derfor vil jeg bare prøve at spørge igen: Hvorfor mener ministeren, at det er rigtigt at føre en politik, som gør hele det danske samfund fattigere? ",0
1334,"Altså, jeg mener helt overordnet, at vi også med den her aftale bidrager til, at vi bevæger os mod det endelige mål om en 70-procentsreduktion af udledningen af CO 2  i 2030. Med den her aftale reducerer vi med op imod 2 million t, og samlet set har vi med de initiativer, som regeringen har taget på miljøområdet i forhold til klimaet, allerede nået en tredjedel af det endelige mål. Så aftalen her indgår i regeringens samlede bestræbelse på at leve op til den samlede målsætning om en 70-procentsreduktion. Og det finder jeg er rigtig positivt. ",1
1335,"Jamen som altid i lovarbejdet lytter vi til interessenterne, vi læser høringssvarene, og vi prøver at imødekomme det på bedst mulig måde. Og så er det jo så en aftale, der til sidst skal strikkes sammen og holde og finde et flertal. Jeg mener, at vi har fundet en rigtig god balance her, også i forhold til det miljømæssige og netop den overordnede målsætning om, at vi skal nå en reduktion af CO 2 -udledningen på 70 procent i 2030. Vi ved, at vejtransporten er en af de store syndere i forhold til CO 2 -påvirkning, og derfor tager vi også et væsentligt skridt her. ",1
1336,"Med lovforslaget her giver vi nogle tydelige incitamenter til at omlægge til grøn transport og motiverer hermed også til, at man på sigt skifter fra en sort bil til en grøn bil. De sorte biler bliver lidt dyrere, de grønne biler bliver billigere set over årene, og der har også været nogle klare overvejelser, hvad angår finansieringen. Som jeg sagde i min ordførertale, er det helt nødvendigt af hensyn til klimaet, af hensyn til reduktionen af CO 2  Vi skal også have en aftale, hvor menneskers forskellige kørselsbehov bliver tilgodeset, og en ambitiøs målsætning om, at vi altså når 1 million lav- og nulemissionsbiler i 2030. ",1
1337,"Jeg er glad for, at ordføreren siger, at det bliver dyrere at købe en sort bil, for det er rigtigt, men det bliver jo også dyrere at have en sort bil. Selv om du ikke skifter bil, stiger din vægtafgift, og der kommer til at ske noget med udligningsafgiften, der gør, at det bliver dyrere, særlig hvis det er en dieselbil, og brændstofafgiften stiger. Alle de her ting gør jo, at det bliver dyrere for den ganske almindelige dansker, måske en arbejder, der bor på Stevns eller sådan noget, og som skal på arbejde i Fakse. Det bliver dyrere for vedkommende at have en bil for at komme på arbejde, og det synes jeg bare at man skal være ærlig om. Så kan det godt være, at man har en prioritering af, at det ikke skal være alt for meget dyrere, men dyrere bliver det. Kan ordføreren bekræfte det? ",0
1338,"Det var jo et klart svar. I er faktisk villige til at sætte de afgifter op, der bliver sat op i den her aftale, I så stemmer imod. I forhold til fortrængningskravet for brændstof er det jo rigtigt, at når man stiller et større krav til, at der skal iblandes nogle reelle grønne brændstoffer, så bliver brændstoffet per liter dyrere. Er det Venstres politik, at man er imod et CO 2 -fortrængningskrav for brændstof, og i så fald, hvorfor har man så stemt for en vedtagelsestekst sidste år, hvor man bredt set i Folketinget var enige om, at man gerne ville have et CO 2 -fortrængningskrav for brændstof? ",0
1339,"Igen, Socialdemokratiet har ingen ambitioner om at hæve skatter over for erhvervslivet og gøre det sværere at drive virksomhed i Danmark. Men som jeg siger i talen, så vil et rigidt byrdestop, som herre Ole Birk Olesen kalder det her, jo give nogle spærringer og noget lås, i forhold til at man eksempelvis kan lave fornuftig grøn omstilling i fremtiden. I sidste uge brugte LA 5 milliard kroner af det årlige råderum, i dag 5,5 milliard kroner af det årlige råderum. Det er penge, som jo så ikke kan bruges på uddannelse, forskning og investeringer i infrastruktur. Det ville være en bedre retning at gå i. ",0
1340,"Super. Tak. Jeg er rigtig glad for, at ministeren er kommet her og har besvaret nogle spørgsmål i forhold til den diskussion, som foregår, men som ikke foregår åbent nok. Og jeg håber, at den fremtidige diskussion om, hvordan biodiversitetsstrategien fra EU skal implementeres i dansk lov, men hvordan det skal diskuteres med interessenterne, bliver en åben diskussion, og som inddrager interessenterne og selvfølgelig også Det Konservative Folkeparti – det er klart. Og det håber jeg at ministeren kan bekræfte. ",0
1341,"Tak. Det er første gang, at et transportforslag på dagsordenen har fået min gruppeformand, da han så det, til på gruppemødet at udbryde: Spændende! Og det er det sådan set også. Der er jo rigtig mange muligheder i den teknologiske udvikling, både i forhold til grøn omstilling og effektivisering – på en forsvarlig måde, selvfølgelig – og derfor støtter SF også det her forslag. Vi lægger utrolig stor vægt på, at det sker i nogle sikre rammer, og at man går forsigtigt frem, og som jeg læser det, er det også det, vi gør, med det her. Så mere har jeg sådan set ikke at sige til det. ",0
1342,"Vi synes jo, at det her lovforslag er et meget vigtigt og væsentligt skridt, men det er jo også et første skridt, og der kan tænkes mange muligheder i fremtiden, hvor vi kan gå ind og undgå partikelforurening. Jeg har jo personligt et stort håb om, at nogle af de filtre, man er ved at udvikle, vil kunne vise sig at være til stor hjælp, altså filtre, som kan reducere partikeludledningen. Der er mange forskellige forslag på bordet, og det må vi jo drøfte på et senere tidspunkt. Men vi skal jo i gang med sagen, og nu går vi i gang, og det her skridt er altså et væsentligt skridt hen imod mindre luftforurening i Danmark. ",1
1343,"Vi har som sagt valgt 2003, fordi det giver en mulighed for, at man reelt kan kontrollere det. Det er jo rigtigt, at det i sidste ende vil være Miljøstyrelsen, der skal træffe den afgørelse, men det er altså en mulighed, der er ved det årstal, netop også fordi der er trådt nogle andre ting i kraft, som man kan kigge på, omkring det årstal. Men det, der er bygget ind i lovforslaget, er jo også muligheden for, at man på sigt kan kigge eksempelvis på partikelemissionen fra de brændeovne. Så det er jo noget af det, der er mulighed for, også fordi brændeovnene bliver moderniseret, og derfor er der den større fleksibilitet, hvis man kommer tættere på i dag. ",0
1344,"Tak til Socialdemokraternes ordfører for bemærkningerne. Nu siger ordføreren, at man gerne vil være et grønt foregangsland, og at man derfor gerne vil have en udvikling, hvor man laver såkaldte landbaserede opdrætsanlæg i stedet for dem, der er ude på havet, fordi de landbaserede anlæg ifølge ordføreren skulle forurene mindre. Hvor har ordføreren det fra? Altså, hvor forsvinder den kvælstofudledning fra de landbaserede anlæg hen – op i luften? Eller måske kunne det være, at de udledte det direkte ud i vandplansområderne, i modsætning til dem, der har havbrug, der ligger helt ude på åbent vand, altså uden for vandplansområderne. Har ordføreren nogen holdninger til det synspunkt? ",0
1345,"Det ved jeg ikke. Men jeg vil sige, at der jo er en forskel på miljøpåvirkning og klimapåvirkning. For det er rigtigt, at for klimaet gør det ingen forskel, hvor forureningen eller udledningen sker, men det betyder jo faktisk noget for os, hvis udledningen af næringsstoffer sker hos os. Så er det vores natur, vores hav eller vores land, der betaler prisen. Så der er altså en forskel i forhold til den der lækagediskussion, for det er ikke bare sådan, at så ryger de økonomiske indtægter et andet sted hen – jamen de bærer så også de miljømæssige omkostninger, som vi så til gengæld bliver fri for. ",0
1346,"Skal jeg forstå Enhedslistens ordfører sådan, at Enhedslisten går ind for at forbyde al produktion i Danmark, som har en udledning til miljø eller klima, af hvilken som helst art? Skal jeg forstå det sådan? For det var det, der lå i det, som ordføreren sagde, nemlig at man lige så godt kunne forbyde de her havbrug, fordi de har en miljøpåvirkning. Jeg skulle hilse og sige, at det er der jo andre produktioner i Danmark der også har, for eksempel landbruget. Skal vi så forbyde landbruget i Danmark, skal vi forbyde Aalborg Portland, vindmøller, alt muligt, som har en påvirkning? Er det Enhedslistens position, at alt produktion og dermed danske arbejdspladser, som medfører en udledning til klima eller miljø, skal forbydes i Danmark? ",1
1347,"Tak til ministeren for bemærkningerne. I forhold til miljøbelastningen – ministeren var også selv inde på det her til sidst – og udledningen af næringsstoffer fra de såkaldte landbaserede anlæg, kan ministeren så sige noget om, hvor den miljøbelastning finder sted? Hvor finder udledningen af de næringsstoffer fra de landbaserede anlæg sted? Mig bekendt er det inden for vandplansområderne, altså tæt under kysten, i modsætning til, i sagens natur, havbrugene, som jo så udleder det, de udleder, men ude, hvor der er en større havgennemstrømning. Er det ikke korrekt forstået? ",0
1348,"Den helt afgørende forskel mellem havbrug og fiskeopdræt på land – og jeg var jo også lidt inde på det i min indledende tale – er, at de landbaserede anlæg har mulighed for at bruge, optimere og videreudvikle teknologier netop til bortrensning af næringsstoffer, udledningsovervågning og kontrol, og den rensning foregår ikke i havbrugsproduktionen. Så produktionen på land giver altså også mulighed for også i større omfang at sikre fiskenes sundhed og også bruge mindre medicin og færre hjælpestoffer, som også er noget af det, vi har været inde på i debatten i dag. Så det er jo det, der er hele forskellen. ",0
1349,"Jeg tror, at det første skridt er det, vi har taget, med klimaloven, hvor vi forpligter os til at lave en årlig afrapportering, altså hvor vi går ind og måler på det og kvalificerer det, med hensyn til hvordan det egentlig ser ud med Danmarks globale fodaftryk, hvis man skal udtrykke det sådan lidt mere populært. Jeg er faktisk meget spændt på at se, hvad den analyse kommer til at vise. Herre Torsten Gejl lægger jo til grund, at det nok også kræver en indsats at nedbringe vores udledning ude i verden, og det tror jeg er rigtigt, men den anden del af den ligning er jo, at vi faktisk også med til at nedbringe udledninger mange steder i verden. Der er masser af dansk teknologi, og hvis vi ikke eksporterede det, så ville udledningerne være højere, og det skal jo selvfølgelig også med. ",1
1350,"Tak til ministeren. Nu startede ministeren med det kedelige og sluttede med det gode. Jeg vil gøre det omvendt og starte med det gode og sige, at det er gode toner fra ministeren. Jeg hører, at ministeren vil imødekomme spørgsmålet og lægge op til en diskussion. Men som ministeren også siger, har vi jo ikke tid. Vi har ikke tid til klimanøleri, og derfor vil jeg høre ministeren som spørgsmål nummer et om, når vi nu ikke har de her fælles standarder, hvad ministeren så helt konkret vil gøre for at reducere de udledninger, som ikke er omfattet af klimaloven – sådan helt konkret, for vi har ikke tid til at vente. ",0
1351,"Det er ikke så lang tid siden, vi sad i klimaforhandlinger, hvor det var, at Frie Grønne netop sagde, at vi skulle have en udfasningsplan for biomasse, så det er rart at høre de nye toner fra ministeren, og vi ser frem til, at vi sådan for alvor kan komme det her til livs. I dag har 15 ngo'ere netop været ude at tale om vores samlede udledning. I weekenden var 701 forskere også ude med et klimaopråb. Jeg vil gerne høre, hvad ministeren tænker om de opråb, som kommer fra de her forskere, og som senest kommer fra de her 15 ngo'ere. Hvad tænker ministeren om det? ",1
1352,"Men nej, det tror vi ikke er en god idé, for det vil igen begrænse, hvad vi kan gøre her i Danmark. Og det er et internationalt problem, så derfor ville vi meget hellere have, at man gør mere i for eksempel IMO, hvor man måske kigger på den danske rederibranchen, som jo er meget ambitiøse og har sagt, at skibsfarten være klimaneutral i 2050, hvorimod de regler og mål, der er i IMO, siger, at man skal have reduceret CO 2 -udledningen med 50 procent i 2050. Der er en kæmpe forskel. Hvis vi begynder at arbejde på det, når vi rigtig meget mere, end hvis vi begynder at forbyde nogle skibe eller lægger en masse afgifter på nogle skibe, der kommer til danske havne. ",1
1353,"Tak for det, og tak til ordføreren for talen. Nu nævnede herre Tommy Ahlers selv det med de strukturelle tiltag. Hvis vi for eksempel ser på vores varmeforsyning, er den for en stor dels vedkommende baseret på importeret biomasse. Hvis vi ser på vores fødevareproduktion, er den jo også baseret på import af for eksempel soja fra Sydamerika. Ligger der ikke en forpligtelse, i forhold til at vi også sørger for, at de reduktionsmål kommer til at ligge der? For hvis verden skal se på Danmark som et eksempel, så er det vel afgørende, at vi også sikrer, at vores energiforsyning og vores fødevareproduktion netop bliver uafhængig af import af biomasse, for det er jo det, verden skal måle sig op imod. ",1
1354,"Der tror jeg, at vi vil være helt på linje med regeringen, nemlig at det vil vi gerne være med til at kigge på, altså om ikke for eksempel træbiomasse er en overgangsordning. Og så skal vi se, om vi skal et andet sted hen på lang sigt. Men der breder sig måske lidt af en misforståelse om, at noget træbiomasse – især hvis det opfylder de krav, vi jo er blevet enige om med et bredt flertal – skulle være lige så slemt som kul. Det tror jeg også er farligt for den overgangsfase, vi er i nu her. ",0
1355,"Men en af grundene til, at vi netop fik 70-procentsreduktionsmålet, er, at hvis vi skal se langsigtet, bliver vi også nødt til at have nogle bindende forpligtelser, så vi når de langsigtede mål. Og der vil et reduktionsmål, også på den eksporterede udledning, være nødvendigt, hvis vi skal nå de mål. Altså, er ordføreren ikke enig i, at hvis vi skal nå de langsigtede mål, så bliver vi også nødt til at have nogle forpligtende aftaler, der gør, at vi præcis når de mål? ",1
1356,"Vi indgår gerne i den dialog i forhold til at kigge på, hvad vi på lang sigt skal gøre, hvad angår biomassen, og hvor meget den skal fylde i den danske varmeforsyning. Det ligger jo egentlig også i den klimaaftale omkring energi og industri fra juni sidste år, som vi har indgået. Så det vil vi gerne kigge på. Men at stå her og love, at vi skal have et bindende mål, og hvordan det skal fungere, kan jeg ikke. Men vi synes, det er helt naturligt at kigge på det, for problemet, hvis vi gerne vil være foregangsland, er også, at det ikke er alle lande, der kan kopiere den energiforsyning, vi har, hvis de brugte lige så meget træbiomasse. Så der er jo et problem der, og det skal vi have kigget på. ",1
1357,"Tak. Altså, ud over at vi selv udleder rigtig, rigtig meget CO 2  og er et forbrugsland, der ligger i toppen i verden, hvad angår forbrug, så importerer vi jo også mange ting, som også har skabt CO 2 . Vi flyver, vi transporterer, vi importerer soja. Så ud over det danske CO 2 -aftryk skaber vi jo en kæmpe CO 2 -udledning rundtomkring i verden ved vores efterspørgsel. Det går jeg ud fra at ordføreren anerkender. Hvorfor skal vi ikke afregne det og også reducere det? ",1
1358,"Jeg ved ikke, om det skulle være en 70-procentsreduktion af de udledninger; det skulle man jo finde ud af. Vi kalder os et foregangsland, men er vi reelt det, når vi har så gigantisk et aftryk på den globale CO 2 -udledning og vi stiller os i sådan en situation, hvor vi man siger, at det vil vi egentlig fortsætte med at have? Så begrunder vi det med, at vi måske kan tilføre verden noget teknologi, som er generelt CO 2 -reducerende. Er det ikke sådan lidt en herremandsposition at indtage i verden? ",0
1359,"Tak for en god tale med mange gode betragtninger, som jeg faktisk også er enig i. Det var måske lidt mere sagligt, end det var med den forrige ordfører. Men det er jo et lidt specielt regnestykke det her – hvis vi lige skal fortsætte ud ad den der tangent. For en 15-20 år siden faldt vores CO 2 -udledning jo, fordi der var mange virksomheder, der flyttede til udlandet. Så hvis man nu sagde, at vi vendte det på hovedet på den måde, at det var den CO 2 -udledning, som vi faktisk står for via vores efterspørgsel, som vi betalte for, og vi så til gengæld ikke skulle afregnes for den, som andre importerede, hvor tror ordføreren så, vi ville ende? Ender vi så i et minus eller et plus i forhold til i dag? ",0
1360,"Jamen det her er jo ikke et spørgsmål om ikke at holde fast i klimaloven. Det er et spørgsmål om at bygge oven på klimaloven. Det her handler om, at de dels skal leve op til det, der står i klimaloven, men at vi også bliver nødt til at adressere den anden udfordring. Og der tror jeg bare, at vi bliver nødt til at anerkende, at hvis ikke vi konkretiserer den målsætning, der ligger i det, så kommer vi ikke nogen vegne i forhold til det. Det tror jeg vi bliver nødt til, hvis vi skal anerkende den problemstilling, der er omkring import, både af foder til vores fødevareproduktion, men også i forhold til biomasse til vores varmeforsyning. ",1
1361,"Tak for det, og tak til ordføreren for talen. Jeg kan høre, at vi jo i store træk er enige om målsætningen i forhold til det her, altså at vi skal have gjort noget ved den her problemstilling. Spørgsmålet er, hvilke midler det er, vi så skal bruge, og der skal jeg bare høre ordføreren efter, om det at begynde at se på det her og få forpligtende mål i forhold til at begrænse udledningen af også eksporteret CO 2  ikke er en målsætning, ordføreren er enig i, og at vi bliver nødt til at få nogle klare og også konkrete målsætninger for, hvordan vi får reduceret det. ",0
1362,"Men så er det, jeg ikke helt forstår, hvorfor det er, man ikke kan bakke op om det her beslutningsforslag, for det er jo netop det, som det her beslutningsforslag handler om. Det er, at vi skal sikre, at vi begynder at få nogle konkrete mål i forhold til dét. Så kan der være nogle ting, i forhold til hvordan vi regner det ud, men pointen i det her forslag er jo, at vi laver en søjle to, hvor man kan sige, at i forhold til den eksporterede udledning bliver vi også nødt til at have konkrete målsætninger. ",0
1363,"Jeg kan jo forstå på Venstre, at man som parti er imod skatte- og afgiftsstigninger i Danmark, senest i forbindelse med politireformen eller politiaftalen. Der stod man udenfor, fordi en del af den blev finansieret ved hjælp af en afgiftsstigning. Nu har vi så et beslutningsforslag om EU og budgettet, hvor der planlægges en række afgiftsstigninger eller indførelse af afgifter. Ud over på plast, der ikke kan genanvendes, drejer sig også om CO 2 -udledning og digital skat og afgifter på luft- og søfart og finansielle transaktioner. Så jeg skal lige forstå, om Venstre går ind for afgifter på EU-plan, mens man er imod dem i Danmark. ",0
1364,"Er det ikke rigtigt, at beslutningsforslaget fortæller, at der indføres en afgift på plast; at der er planer om at indføre en afgift på CO 2 -udledning og en digital skat; at der er planer om afgifter på luft- og søfart og afgifter på finansielle transaktioner? Det står i beslutningsforslaget. Hvordan kan ordføreren fra Venstre så at sige, at det er fri fantasi og falske nyheder? Jeg har det fra beslutningsforslaget. Så mit spørgsmål er meget simpelt: Går Venstre ind for afgiftsstigninger på EU-plan, mens man er imod det i Danmark? ",0
1365,"Tak. Herre Jan E. Jørgensen fra Venstre brugte i sin ordførertale ord som fri fantasi og falske nyheder om EU-modstandernes vurdering af disse egenindtægter, og så kom jeg til at tænke på, om han overhovedet havde læst beslutningsforslaget. Og så tænkte jeg, at det måske var en god idé, at det var en finansminister, der bekræftede følgende, nemlig at det er en afgift på plast, der ikke kan genanvendes, som vi siger ja til i dag, og at EU har planer om at indføre en skat på CO 2 -udledning i år, og at man planlægger en digital skat i 2023. Der er også planer om afgifter på luft- og søfart og afgifter på finansielle transaktioner. Jeg vil bare bede finansministeren om at bekræfte, at det er sådan, det er, og at beslutningsforslaget ikke er fri fantasi, når det står i beslutningsforslaget. ",0
1366,"Tak for ordførertalen. Da vi for godt og vel et år siden, tror jeg, havde en forespørgselsdebat om et fortrængningskrav til transporten, var det tydeligt for mig, at Venstre entydigt bakkede op om et fortrængningskrav i forhold til VE-brændstoffer, og derfor skal jeg bare høre: Når Venstre ikke kan bakke den del af lovforslaget op, er det så et udtryk for, at man har skiftet holdning, eller hvad skal vi tolke det som? Vil Venstre stadig væk have et CO 2 -fortrængningskrav til brændstoffer eller ej? ",0
1367,"Nej. Altså, det, der jo adskiller biomasse fra for eksempel olie, er, og nu taler jeg sådan helt frit fra erindringen, at dinosaurerne uddøde for sådan 60 million år siden cirka, mener jeg, og der har jo selvfølgelig været noget CO 2 , de har optaget i deres organisme, som så har ligget nede i jorden, hvorimod det træ, vi afbrænder, typisk ikke stammer lige så langt tilbage fra. Så det, der er udfordringen ved kul og olie, er, at man frigør noget CO 2 , som organisk er blevet optaget og gemt for mange millioner år siden, hvorimod sådan en flot egestamme måske er 100-200 år gammel – maksimum Derfor synes jeg, det er okay at bruge biomasse. CO 2 'en ryger ind ved fotosyntesen under træets opvækst, og så ryger det ud igen, når man frigør det, men regnskabet bliver nul. ",0
1368,"Tak for det. Radikale Venstre kan også støtte lovforslaget. Det er jo for det første direktivimplementerende i forhold til VE II-direktivet. Forslaget sikrer samtidig bærdygtighedskrav for biomasse, herunder på halm, og vi får knæsat et fortrængningskrav til biobrændstof i transportsektoren som princip. Det er vi rigtig glade for. Lovforslaget vil ydermere sørge for, at grønne certifikater bliver udbredt også til andre steder, end hvor vi i dag har dem. Det er gavnligt. Der er med andre ord en stribe udmærkede og fine forbedringer i lovforslaget. Vi glæder os til at stemme for det. Tak. ",0
1369,"Jeg må indrømme, at jeg ikke er helt sikker på, at jeg forstår koblingen til det med Klimarådets rapport og de flade tage. Jeg mener nu nok, at de fleste, herunder også Klimarådet, anerkender, at Danmark er ganske langt med udbygningen af vedvarende energi, og at vi er et foregangsland på det område, og at vi bliver hundrede procent grønne i elsektoren i 2027, er da et kæmpe fremskridt. Når det så er sagt, må vi jo se i udvalgsbehandlingen, om der er ting, der kan gøres i retning af det, som herre Søren Egge Rasmussen foreslår, i forhold til de fællesskaber, som der nu forbedres muligheder for. ",0
1370,"Tak, og tak for ordene, minister. Du fik også sagt i din indledning, at Danmark bruger for meget biomasse, og at forbruget skal væsentligt ned, og det tager jeg rigtig positivt imod. Det, jeg er interesseret i, er, om den her aftale i tilstrækkelig grad regulerer og skærper kravene til biomasse. Det stillede jeg den forrige ordfører et par spørgsmål omkring. Men det, der også spiller ind, er vores diskussion omkring affaldsaftalen, hvor vi kan se af nogle af de præsentationer, vi har fået, at en begrænsning af import af affald fører til øget brug af biomasse. Synes ministeren, det er hensigtsmæssigt? ",0
1371,"Det tror jeg ikke jeg er klar til at svare på nu, for det skal også ses i sammenhæng med den CCS-strategi, som vi jo skal udarbejde, og som vi skal tale med partierne om inden for ganske kort tid, her i næste måned. Men det er klart, at vi bliver nødt til at se tingene i sammenhæng, også i forhold til det spørgsmål, som ordføreren havde lige før omkring biomasse. Det begynder jo at blive rigtig interessant, når man kan koble biomasse med carbon capture, for så er det negative emissioner. Altså, så begynder det at blive rigtig interessant, og det er selvfølgelig også noget af det, vi skal have med. ",1
1372,"Det er jeg bestemt enig i, og jeg er faktisk ret glad for den udvikling, vi ser i de her år, hvor vi jo bevæger os hen imod, at en stadig større del af vores vedvarende energiproduktion kan blive støttefri. Det er selvfølgelig kun noget, der er sket, fordi vi i mange år har støttet den, så man har kunnet udvikle markedet, udvikle teknologien og så videre Der er vi jo heldigvis på vej hen. Så handler det selvfølgelig om at støtte de andre steder, hvor man måske endnu ikke er der, hvor det kan lade sig gøre på markedsvilkår, for eksempel CCS-teknologi. ",0
1373,"Tak til Venstres ordfører. Der er jo ingen tvivl om, at det her lovforslag tager udgangspunkt i, at vi gerne vil reducere mængden af samlet kvælstof i vores havmiljø, og det er jo så med 195 t i det her tilfælde. Selvfølgelig skal eksisterende havbrug og eventuelle kommende havbrug følge lovgivningen, det er klart – selvfølgelig skal de det. Men med det her lovforslag er vi jo til forskel fra det, den tidligere regering gerne ville, i stand til at holde mængden af kvælstof nede, og erhvervsorganisationer som Fiskeriforeningen siger jo sådan set, at de hilser ethvert initiativ til at reducere kvælstofudledningen i havene velkommen, og det her er jo et godt eksempel på det. Så vi lægger os sådan set bare op ad det, som fiskerierhvervet eksempelvis også gerne vil have. ",1
1374,"Tak til Venstres ordfører. Altså, vi forsøger ikke at kvæle noget barn, vi forsøger sådan set at stimulere, både at man får en landbaseret akvakultur – det ønsker vi jo sådan set – sådan at man har mulighed for at have en stærkere og bedre rensning af den udledning, der nu er fra de landbaserede akvakulturer. Oven i det vil vi også bare gerne have et bedre havmiljø, og det får vi jo så i det her tilfælde. Med hensyn til vvm-undersøgelser og de enkelte regler, så skal de selvfølgelig overholdes, og det er jeg er sikker på at de nuværende havbrug selvfølgelig også gør. ",0
1375,"Det er jo også derfor, vi har anden og tredje behandling. Lad os da endelig se på, hvordan vi bedst muligt kan få implementeret blandt andet landbaseret akvakultur. Det er noget af det, som er vigtigt at vi bruger nogle ressourcer på, blandt andet fordi der jo er mulighed for – det vil i hvert fald være lettere – at rense den udledning, der nu engang er. I stedet for at vi udleder kvælstof, medicinrester og fosfor direkte ud i havet, er det selvfølgelig vigtigt, at vi får mulighed for at rense det, inden det bliver udledt i vores vandmiljø. Så lad os da endelig se på det. ",0
1376,"Danmark er jo ikke en øde ø, og lige så vel som der er krav til, at vi skal sænke vores kvælstofudledning til vandmiljøet, er der jo også krav i Polen. Jeg synes, vi skal udnytte den chance, det er, at vi jo kan investere i og faktisk gå foran med at lave landbaseret fiskeproduktion. Og så vil havet forhåbentlig også give mulighed for, at der faktisk kan være vilde fisk, vi kan fange i langt højere grad, end det er muligt i dag. Det kræver jo også, at vi får sænket kvælstofudledningen og får lavet et ordentligt havmiljø. ",0
1377,"Jeg synes, det er helt rigtigt at sige, at der selvfølgelig er mange kilder til de næringsstofudledninger, der sker i Danmark, og det er jo det, vi skal have fat på, også med de vandplaner, som ordføreren peger på. Der er landbruget nogle af dem, der udleder allerflest næringsstoffer, men der er også spildevand, og der er også havbrug og andet. Det, vi diskuterer her, er jo havbrug, og der ønsker vi en anden udvikling. Det har vi også diskuteret tidligere. Altså, der ligger nogle havbrug i dag, og der er der sådan set en proces i gang også fra Miljøstyrelsen. Men det, vi ønsker at understøtte politisk, er de landbaserede anlæg, og det er jo det, som lovforslaget her også peger i retning af. ",0
1378,"Tak, formand, og velkommen til ministeren. I Klimarådets statusrapport for 2021 er der en anbefaling om, at »vedtage konkrete virkemidler, der sikrer yderligere reduktioner af udledningerne i 2030. Det gælder også på områder, hvor der er indgået politiske aftaler i 2020.«, da den »samlede klimaindsats ikke anskueliggør, at klimalovens 70-procentmål i 2030 nås«. Kommer denne konklusion som en overraskelse for regeringen, eller har regeringen hele tiden kalkuleret med en sådan kritik fra Klimarådet? ",0
1379,"Nej, det er jeg dybt uenig i. Altså, der er suget millioner af ton CO 2  ud af atmosfæren og puttet ned i undergrunden rundtomkring i verden. Så det er ikke, fordi teknologien ikke er der. Det er bare for dyrt endnu, så vi skal have den udviklet. Dertil må jeg nok også sige, at hvis ikke det lykkes for os, ja, så er vi rimelig ilde stedt, fordi også FN's klimapanel siger i deres fremskrivning, at det her er et nødvendigt virkemiddel, hvis vi skal holde temperaturstigningen under 1,5 grad – de taler faktisk om negativ udledning, og det vil sige, at man kobler ccs til afbrænding af biomasse eller noget tilsvarende. Jeg opfatter nu i øvrigt heller ikke Klimarådet som værende imod ccs. ",1
1380,"Det er jo rigtigt, at det ganske ofte vil være sådan, at det, hvis man hæver målene på europæisk plan, så ikke vil gøre så meget ved vores egne mål, fordi de allerede er højere. Det er for eksempel tilfældet med 55-procentsmålsætningen. Men når det er sagt, er det jo klart, at meget af den regulering, man må forventer kommer, så også skal implementeres direkte i Danmark. Det kunne for eksempel være øgede emissionsstandarder til biler, og det kunne være en udvidelse af EU's kvotehandelssystem. Det vil jo være virkemidler, som vil hjælpe os med at nå målene, på trods af at det ikke er nogle, som vi selv har vedtaget i Danmark, men altså nogle, som vi har været med til at vedtage i Bruxelles. ",1
1381,"På SF's hjemmeside står der »Klimahandling nu«. Jeg kunne jo ikke få et svar ud af klimaministeren om, hvornår der eventuelt kommer ensartede CO 2 -afgifter. Det ser ud, som om der skal snakkes rigtig, rigtig meget først. I Alternativet kommer vi til at fremlægge klimaafgifter på kød, på fly og på brændstof allerede i løbet af få måneder. Det bliver det hele med social kompensation. Det er selvfølgelig for, at vi kan komme i gang, og så kan vi indfase det i den samlede plan bagefter. Er SF klar på klimahandling nu? ",1
1382,"Ordførerens første indlæg var rigtigt: Der er ikke enighed. Der er ikke 90 mandater bag et niveau for en ensartet CO 2 -afgift, og derfor undrer ordførerens anden kommentar om, hvorfor vi ikke brugte det flertal, mig lidt. For det er jo lige blevet illustreret, at det ikke var der. Derfor er det jo en fejlpræmis for diskussionen. Så det, jeg kan sige, er, at SF er klar til at sætte en høj ensartet CO 2 -afgift. Heldigvis har vi jo skrevet i den grønne skattereform, at den skal være en hovedmotor, som jeg tror den er blevet kaldt, og at den skal bidrage væsentligt til 70-procentsmålsætningen. Derudover er der jo altså afgiftsforhøjelser i den grønne skattereform allerede nu. Der er en forhøjelse af energiafgiften på fossilt brændstof. ",0
1383,"Det, jeg kan svare ordføreren på – for jeg er ikke inde i samtlige detaljer omkring, hvordan vi laver infrastrukturberegninger i Danmark – er, at det som generelt princip er en god idé, at den eksternalitet, der ligger på udledninger, regnes med. Når en virksomhed skal træffe nogle investeringsbeslutninger, så regner de den med. Men de skal selvfølgelig se på, hvad den investering fører til, for det kan være en investeringsbeslutning, der først bliver gennemført i 2030, 2035, 2040. Der skal de se på, hvordan energimikset ser ud, og hvordan vi bruger energi på det tidspunkt. ",0
1384,"Jamen jeg håber da virkelig, at vi kan udvikle noget, som vi kan eksportere. Men vi kan bare ikke se, hvorfor vi skal fokusere så specifikt på at reducere den danske udledning med 70 procent Altså, det giver jo ikke nogen mening. Vi skulle i stedet for fokusere udelukkende på det, som giver eksport, og som kunne være med til at fortrænge CO 2 -udledningen i resten af verden. Det er jo der, vi vil kunne have en indflydelse. Vi har for eksempel set med vores vindmøller, at vi formentlig har fortrængt mange gange Danmarks udledning allerede. Så det mener vi er den vej vi skal gå. ",0
1385,"Det er jo så et tillægsspørgsmål til spørgsmålet om sommerfugle, nemlig et spørgsmål om, hvilke områder vi skal frede i Danmark. Jeg har kun et ønske om, at vi passer godt på naturen. Jeg synes i virkeligheden, at vi i for mange år ikke har passet godt nok på naturen i Danmark. Derfor har vi lavet en natur- og biodiversitetspakke, som skal forbedre naturen med urørt skov og nye naturnationalparker. Jeg lytter altid gerne til forslag fra Konservative på det her område, men den konkrete sag tænker jeg også bunder i den uenighed, der har været, og som Konservative også har givet udtryk for tidligere. ",0
1386,"Tak for det, formand. I lighed med stort set alle andre partier her i Folketinget, er Venstre meget optaget af omstillingen til grønnere transport, og i den forbindelse spiller grønne drivmidler selvfølgelig en hovedrolle. Det er vigtigt, at vi får styrket en sammenlignelig information om de grønne drivmidler, deres energieffektivitet, priser og så videre, og derfor er det her et rigtig godt lovforslag, som jo også er en implementering af EU-lovgivning. Vi er optaget af, at borgerne får bedre mulighed for at træffe deres valg på et oplyst og sammenligneligt grundlag, det kan godt være lidt af en jungle, omkring de nye ikkefossile drivmidler, og derfor er dette på alle måder et godt forslag. Venstre kan støtte lovforslaget. ",1
1387,"Jeg tror faktisk, at ministeren vil kunne svare på det, uden at jeg skal spørge to gange. Så jeg bruger bare min anden spørgerunde nu. Det er simpelt hen, fordi der er butikker, som bruger det som et konkurrenceparameter for at få kunder ind i deres butikker, som ikke har noget som helst med brændstof at gøre. Men når herre og fru Jensen kommer kørende i en elbil og skal tanke, er det vel også vigtigt for dem at vide, at de kan tanke gratis ovre ved Lidl, men at de skal give penge for det ovre ved Texaco. Og så er det bare, jeg spørger: Vil ministeren i den konkurrenceudlægning, som der ligger nu, og i forhold til ministerens bemyndigelse og så videre tage skyldigt hensyn til, at der også bliver informeret om de steder, hvor det er gratis? ",0
1388,"Tja, det kan være svært helt at sætte et præcist svar på, altså, der er jo mulighed for i dag også at få et befordringsfradrag, hvis man bruger sin cykel, altså, der er man jo sidestillet med brugere af andre transportmidler. Men altså, intentionen om at fremme cyklismen deler jeg fuldstændig med forslagsstillerne, jeg mener bare ikke, at det skal ligge i vores skattesystem. Det kan for eksempel gøres, sådan som vi har gjort det i forbindelse med grøn omstilling af vores vejtransport, vores trafik, hvor vi har fundet en pulje på 520 million kroner her til at forbedre infrastrukturen for cyklister i Danmark. Det er den vej, vi skal gå. ",0
